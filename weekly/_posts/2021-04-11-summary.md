---
title: สรุปประเด็นการลงทุน, ก่อนสัปดาห์วันที่ 12 - 16 เมษายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 11 เมษายน 2564
category: weekly
tag: [summary, Y2021Q2]
canonical_url: /weekly/summary/2021-04-11/
permalink: /weekly/summary/2021-04-11/
date: 2021-04-11
---

### ประเด็นน่าสนใจ

1. ตลาดหุ้นอเมริกาและยุโรปปรับตัวบวกในสัปดาห์ที่ผ่านมา ส่วนฝั่งเอเชียติดลบ ยกเว้นเวียดนาม Dow Jones +1.95%, S&P500 +2.71%, NASDAQ +3.12%, EU STOXX 600 +1.16% (ยุโรป), CSI300 -2.44% (จีน), TOPIX -0.62% (ญี่ปุ่น), VN100 (เวียดนาม) +1.30%, SET -1.87% เนื่องจากตลาดฝั่งเอเชียไม่มีปัจจัยหนุนเพิ่มเติมจากนโยบายภาครัฐ

2. IMF ปรับคาดการณ์ GDP โลกปีนี้เพิ่มขึ้นเป็น +6.0% และปรับ GDP โลกปีหน้าขึ้นเป็น +4.4% โดยมีข้อสนับสนุนหลักจากการเร่งฉีดวัคซีนในปีนี้ 

3. สหรัฐฯ ประกาศขึ้นบัญชีดำบริษัทจีน 7 บริษัท ในอุตสาหกรรมที่เกี่ยวกับ Suppercomputers และมีความเกี่ยวเนื่องกับกองทัพจีน สร้างแรงกดดันว่าสหรัฐฯ จะดำเนินนโยบายกีดกันทางการค้ากับจีนอย่างต่อเนื่อง โดยเฉพาะอุตสาหกรรมที่แข่งขันกันเพื่อเป็นผู้นำโลก [(อ้างอิง)](https://www.engadget.com/commerce-adds-china-supercomputer-orgs-to-entity-list-153929657.html)

4. Fubon FTSE Vietnam สามารถระดมเงินได้ถึง $200M ในการ IPO เมื่อวันที่ 24 มี.ค. และน่าจะเข้าซื้อขายวันแรกในวันที่ 19 เม.ย. โดยดัชนีอ้างอิงของ ETF ตัวนี้คือ FTSE Vietnam 30 Index เป็นปัจจัยบวกที่จะผลักดันตลาดเวียดนามต่อไป [(อ้างอิง)](https://vnexplorer.net/what-to-expect-from-fubon-ftse-etf-capital-flow-of-more-than-8000-billion-focusing-on-hose-shares-a2021145227.html)

5. Tesla เผยตัวเลขการผลิตและส่งมอบรถยนต์ไฟฟ้า ประจำไตรมาสที่ 1 ด้วยจำนวน 180,338 คัน และ 184,800 คัน เพิ่มขึ้นมากกว่า 100% เทียบกับช่วงเดียวกันของปีที่แล้ว โดยปีนี้ Tesla ยังมีแผนจะเปิดใช้โรงงานผลิตใหม่อีก 2 แห่ง ใน Berlin (Germany) และ Austin (Texas, USA) [(อ้างอิง)](https://www.theverge.com/2021/4/2/22364067/tesla-q1-2021-deliveries-elon-musk)

6. สกุลเงิน Cryptocurrency Market Cap พุ่งแตะ 2 ล้านล้าน USD แล้ว นำโดย Bitcoin ที่ปรับตัวขึ้นมามากกว่า 100% แล้วในปีที่แล้ว รองลงมาคือ Ethereum โดยมีหลายบริษัทเริ่มสนับสนุนการทำธุรกรรมด้วย Cryptocurrency มากขึ้นเรื่อยๆ


### มุมมองนักลงทุนในตลาด (ไม่ใช่คำแนะนำการลงทุน)

1. Dow Jones, S&P500, EU STOXX 600 ทำ All time high อย่างต่อเนื่อง ส่วน Nasdaq ก็ปรับตัวขึ้นใกล้แตะ High เดิมแล้ว โดยได้แรงหนุนจากการอ่อนค่าของสกุลเงินดอลลาร์ รวมทั้ง Gov Bond Yield 10y ย่อลงมาพอช่วยคลายความกังวลของนักลงทุนได้ ส่วนตลาดหุ้นยุโรปก็ได้แรงกระตุ้นจากมาตรการและมุมมองทางการเงินของ European Central Bank (ECB) 

2. Jamie Dimon, CEO ของ J.P. Morgan เปิดจดหมายถึงผู้ถือหุ้นประจำปี ให้มุมมองว่า ตลาดหุ้นจะร้อนแรงไปถึง 2023 เนื่องจากมาตรการกระตุ้นเศรษฐกิจต่างๆ, การเข้ามาเก็งกำไรเป็นจำนวนมากจากเงินออมส่วนเพิ่ม, และความคาดหวังของนักลงทุน [(อ้างอิง)](https://www.cnbc.com/2021/04/07/jamie-dimon-says-economic-boom-fueled-by-deficit-spending-vaccines-could-easily-run-into-2023.html)

3. กระแสการลงทุนในอุตสาหกรรมกัญชายังร้อนแรง โดยจะมีกองทุนเปิดใหม่ให้นักลงทุนไทยที่สนใจใน theme นี้ ได้มีส่วนร่วมกับ trend นี้ ชื่อกอง [MCANN](https://www.finnomena.com/podcast/hello-ipo-ep-8/) ที่จะ IPO วันที่ 19-27 เม.ย. 2021 นี้ แนะนำลงทุนเป็นแบบ Thematic

4. ดัชนีหุ้นจีนปรับตัวลงมาเนื่องจากความกังวลเรื่องความขัดแย้งทางนโยบายของจีนกับสหรัฐฯ แต่ยังอยู่ในระดับสะสมได้สำหรับผู้สนใจ [Tactical Call ตลาดหุ้นจีน](https://www.finnomena.com/finnomena-ic/tactical-call-csi-mar-2021/) เรายังคอยติดตามสถานการณ์ต่ออย่างใกล้ชิด


### ข้อมูลเพิ่มเติมและข้อควรระวัง

1. Earning Yield Gap ของดัชนีตลาดหุ้นทั่วโลกเริ่มแคบ โดยเกิดจากดัชนีทำจุด All Time High รวมทั้ง Bond Yield ปรับตัวขึ้นต่อเนื่องมาหลายเดือน บ่งบอกถึงราคาตอนนี้อาจเริ่มแพงแล้ว อย่างไรก็ตาม เรายังต้องติดตามว่า Bond Yield ที่พักฐานช่วงนี้จะปรับตัวไปทางไหนต่อ
