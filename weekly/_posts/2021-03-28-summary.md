---
title: สรุปประเด็นการลงทุน, ก่อนสัปดาห์วันที่ 29 มีนาคม - 2 เมษายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 28 มีนาคม 2564
category: weekly
tag: [summary, Y2021Q1]
canonical_url: /weekly/summary/2021-03-28/
permalink: /weekly/summary/2021-03-28/
date: 2021-03-28
---

### ประเด็นน่าสนใจ

1. ตลาดหุ้นทั่วโลกส่วนใหญ่ปรับตัวขี้นได้ในสัปดาห์ที่ผ่านมา Dow Jones +1.36%, S&P500 +1.57%, NASDAQ -0.58%, EU STOXX 600 +0.84% (ยุโรป), CSI300 +0.62% (จีน), TOPIX -1.39% (ญี่ปุ่น), VN100 (เวียดนาม) -3.01%, SET +0.7% โดยเกือบทั้งหมดมีการดีดตัวขึ้นช่วงท้ายสัปดาห์

2. ค่าเงินดอลลาร์สหรัฐฯ มีแนวโน้มแข็งค่าขึ้น กดดันตลาดเข้าสู่สถานะ Risk Off เป็นปัจจัยลบกับตลาดหุ้นในภาพรวม

3. ดอกเบี้ยแท้จริง (Real Yield) ของสหรัฐฯ กำลังปรับตัวขึ้น ส่วนทางฝั่งยุโรปกำลังปรับตัวลง มีแนวโน้มว่าตลาดหุ้นยุโรปจะยังโตได้ดีกว่าในระนะนี้

4. จีนยังดำเนินนโยบายควบคุมการผูกขาดของบริษัท Big Tech ในประเทศอย่างต่อเนื่อง โดยหลังจาก Alibaba ก็เป็น Tencent ที่ถูกเรียกเข้าพูดคุยกับเจ้าหน้าที่ทางการของจีน เป็นปัจจัยกดดันบริษัทและตลาดหุ้นจีน อย่างไรก็ตามจีนยังเป็นตลาดการลงทุนที่น่าสนใจในระยะยาว

5. Tesla บริษัทผู้นำอุตสาหกรรมรถยนต์ไฟฟ้าประกาศรับชำระการซื้อด้วย Bitcoin ขณะที่ Ray Dalio ผู้จัดการ Hedge Fund ชั้นนำออกมาเตือนถึงความเป็นไปได้ที่รัฐบาลสหรัฐจะประกาศให้ Bitcoin กลายเป็นสิ่งผิดกฎหมาย

### มุมมองนักลงทุนในตลาด (ไม่ใช่คำแนะนำการลงทุน)

1. หุ้นยุโรปยังคงความน่าสนใจกว่าหุ้นสหรัฐฯ ในช่วงนี้ ทั้งในภาพของการมีหุ้น value เป็นสัดส่วนมากกว่า
และดอกเบี้ยแท้จริงทางฝั่งยุโรปกำลังปรับตัวลง ([บทความแนะนำกองทุนหุ้นยุโรปจาก Finnomena](https://www.finnomena.com/mrserotonin/k-eusmall-fund-review/))

2. หุ้นจีนลงมาถึงแนวรับทางเทคนิค และเด้งตัวปรับขึ้นเป็นจังหวะการเก็งกำไรที่น่าสนใจ ซึ่งทาง [Finnomena](https://www.finnomena.com/) ได้มีการทำ Tactical Call ให้นักลงทุนที่ต้องการเก็งกำไรกองทุนหุ้นจีนแบบมีวินัยพิจารณาเข้าซื้อกองทุน KT-Ashares-A และ/หรือ SCBCHA ([บทความ Tactical Call](https://www.finnomena.com/finnomena-ic/tactical-call-csi-mar-2021/))
