---
title: จัดพอร์ตให้เติบโตแบบมั่นคง, ด้วย Asset Allocation
layout: weekly
description: ความร้การลงทุน, จัดพอร์ตให้เติบโตแบบมั่นคง ด้วย Asset Allocation
category: weekly
tag: [announcement, knowledge, Y2021Q2]
canonical_url: /weekly/knowledge/2021-04-20/
permalink: /weekly/knowledge/2021-04-20/
date: 2021-04-20
---

### เกริ่นนำ

เชื่อว่าหลายคนเคยได้ยิน คำว่า [Asset Allocation](https://www.moneybuffalo.in.th/vocabulary/what-is-asset-allocation) แต่บางคนอาจยังไม่เชื่อในหลักการนี้.

ขอบอกว่า asset allocation นั้น สามารถช่วยให้คุณไปถึงเป้าหมายทางการเงินได้ โดยไม่บีบหัวใจระหว่างทางมากเกินไป. <br>
(นอกจากว่าคุณจะเป็นกูรู ที่ชนะตลาดได้สม่ำเสมอ.)

Asset allocation ช่วยเราได้อย่างไร มาเรียนรู้กัน [จากประวัติศาสตร์ตลาดทุน 20 ปี ล่าสุด](https://www.blackrock.com/us/individual/literature/investor-education/asset-class-returns-one-pager-va-us.pdf).


---
### ประเด็นที่ 1 -- Asset Allocation ไม่เคยแพ้

สินทรัพย์แต่ละประเภท* ผลัดกันเป็นผู้ชนะและผู้แพ้ ในแต่ละปี ตามวัฏจักรเศรษฐกิจ.

![20 years performance](1st.png){:class="img-fluid mx-auto d-block"}

ตัวอย่างเช่น <br>
หุ้นเติบโตขนาดใหญ่ (Lg cap growth -- สีส้ม) บางปีก็เป็นผู้ชนะ เติบโตได้ถึงกว่า 30%, แต่บางปีก็เป็นผู้แพ้ ติดลบกว่า 30% เช่นกัน. <br>
ตราสารหนี้ (Fixed income -- สีเขียวเข้ม) ก็เช่นกัน บางปีก็ชนะ, บางปีก็แพ้ ถึงเวลาแพ้ จะติดลบไม่มาก แต่เวลาชนะ ก็บวกไม่มากเช่นกัน.

ที่น่าสนใจคือ Div portfolio** หรือ การทำ asset allocation (จัดสรรพอร์ตลงทุน -- สีม่วง) ไม่เคยแพ้เลย. <br>
**และนั่นเป็นข้อสำคัญ ที่จะทำให้คุณ อยู่ในการลงทุนได้ยาวนาน ใช้เวลาช่วยให้พอร์ตของคุณเติบโตอย่างมั่นคง.**

*เป็นสินทรัพย์ในตลาดของสหรัฐอเมริกา <br>
**Div portfolio: 35% U.S. Aggregate Bond Index (Fixed income), 10% MSCI EAFE Index (International stocks), 10% Russell 2000 Index (Small cap), 22.5% Russell 1000 Growth Index (Lg cap growth), 22.5% Russell 1000 Value Index (Lg cap value) 


---
### ประเด็นที่ 2 -- เติบโตเต็มที่ ผันผวนแค่ครึ่งเดียว

รูปนี้แสดงผลลัพธ์ ถ้าเราลงทุนในสินทรัพย์เหล่านี้ในช่วง 20 ปีล่าสุด ด้วยเงินลงทุน 100,000 USD (คิดว่าเป็นบาทละกันครับ).

![Assets growth](2nd.png){:class="img-fluid mx-auto d-block"}

การลงทุนในหุ้นขนาดเล็ก (Small Cap) จะทำให้เงินลงทุนโตขึ้นเป็นกว่า 5 เท่า แต่คลื่นความผันผวนที่สูง (ค่า Standard Deviation มาก) อาจทำให้คุณตัดสินใจพลาด ถอดใจไปก่อนจนทำให้เสียโอกาส (ถ้าเงินเย็นจริงๆ และรับความผันผวนได้ นี่เป็นการลงทุนที่ดี).

การลงทุนในพันธบัตรรัฐบาลระยะสั้น (Cash) นั้นปลอดภัยที่สุด แต่เงินลงทุนของคุณเติบโตเพียง 35% ใน 20 ปี. ก็อาจไม่ใช่ทางเลือกการลงทุนที่ดีนัก.

ส่วนการจัดสรรพอร์ตลงทุน หรือ การทำ asset allocation นั้น ทำให้เงินลงทุนโตขึ้นเป็นเกือบ 4 เท่า โดยมีความผันผวนระหว่างทาง (ค่า Standard Deviation) แค่ครึ่งเดียวของ การลงทุนในหุ้นขนาดเล็ก.


---
### ประเด็นที่ 3 -- ผลตอบแทนสูงสุด ที่คุ้มค่ากับความผันผวน

ผลตอบแทนที่คุ้มค่ากับความผันผวน ช่วยให้คุณบรรลุเป้าหมายทางการเงินระยะยาวได้อย่างสบายใจ.

![Assets growth](3rd.png){:class="img-fluid mx-auto d-block border border-dark"}

หากเรามาหาค่า ความคุ้มค่า (ผลตอบแทนต่อความเสี่ยง) โดยใช้ ผลตอบแทนเฉลี่ยต่อปี (Avg Ann Returns) หารด้วย ความผันผวน (Standard Deviation). <br>
ตัวเลขนี้ ยิ่งมากยิ่งดี.

หากเราต้องการลงทุน ที่ได้ผลตอบแทนเฉลี่ยต่อปีมากกว่า 6%. <br>
จะเห็นว่า Diversified Portfolio (asset allocation) นั้น คุ้มค่ากับความเสี่ยงที่สุด.

ถ้าผลตอบแทนระดับนี้สามารถช่วยให้คุณบรรลุเป้าหมายทางการเงินระยะยาวได้ การทำ asset allocation นั้นจะทำให้คุณลงทุนได้อย่างสบายใจครับ.

*สำหรับ คนที่ต้องการความคุ้มค่าต่อความเสี่ยงที่สุด โดยไม่เน้นผลตอบ ที่ผ่านมา การลงทุนในพันธบัตรรัฐบาลระยะสั้น (Cash) นั้นก็ถือว่าคุ้มค่า.* <br>
*แต่ต้องอย่าลืม ว่าตอนนี้อัตราดอกเบี้ยพันธบัตรรัฐบาลระยะสั้นนั้นอยู่ในช่วงที่ต่ำที่สุดในประวัติศาสตร์เลยทีเดียวครับ.*

{{ site.baseurl }}{{ 'cover.png' | prepend: page.canonical_url }}

---
### เห็นอย่างนี้แล้ว หลายๆ ท่านคงสนใจอยากทำ Asset Allocation กันบ้าง. 
### ลองเลือกทรัพย์สินที่ท่านสนใจดู แล้วไปทดลองใช้เครื่องมือช่วยทำ Asset Allocation ของเราได้ที่นี่ครับ -- [link <i class="far fa-file-alt"></i>]({{ site.baseurl }}/tools/asset-allocation/)
