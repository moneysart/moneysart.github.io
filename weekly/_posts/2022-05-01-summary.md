---
title: สรุปประเด็นการลงทุน, ก่อนสัปดาห์วันที่ 2 - 6 พฤษภาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 1 พฤษภาคม 2565
category: weekly
tag: [summary, Y2022Q2]
canonical_url: /weekly/summary/2022-05-01/
permalink: /weekly/summary/2022-05-01/
date: 2022-05-01
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -2.47%, S&P500 -3.27%, NASDAQ -3.93%, EU STOXX 600 -0.64% (ยุโรป), CSI300 +0.07% (จีน), TOPIX -0.29% (ญี่ปุ่น), SENSEX -0.24% (อินเดีย), VN100 -1.12% (เวียดนาม), SET -1.37%

2. Warren Buffett หนึ่งในนักลงทุนที่ดีที่สุดตลอดกาล ให้ข้อสังเกตในงานประชุมประจำปีผู้ถือหุ้นของ Berkshire Hathaway ถึงบริษัทหลักทรัพย์และนายหน้าว่าได้ทำให้ตลาดทุนกลายเป็นแหล่งการพนัน จากการประเมินมูลค่าที่ตั้งบนความคาดหวังที่สูงเกินจริง โดยข้อสังเกตดังกล่าวอาจรวมถึงการให้ดัชนีตลาดทุนปรับตัวขึ้นอย่างร้อนแรงในช่วงที่ผ่านมา
([อ้างอิง](https://www.cnbc.com/2022/04/30/warren-buffett-rips-wall-street-for-turning-the-stock-market-into-a-gambling-parlor.html))

3. นอกจากนั้น Warren Buffett ยังกล่าวถึงสถานะการณ์เงินเฟ้อว่า ส่งผลเสียต่อนักลงทุนทุกภาคส่วน ไม่ว่าจะหุ้น พันธบัตร หรือเงินสด อย่างไรก็ตาม Buffett ก็ยังมีการใช้เงินสดซื้อกิจการต่างๆ ในช่วงที่ผ่านมา แสดงให้เห็นว่าการลงทุนในกิจการที่แข็งแกร่งยังมีความน่าสนใจ แต่ต้องใช้ความรู้ความเข้าใจช่วยในการตัดสินใจ
([อ้างอิง](https://www.cnbc.com/2022/04/30/berkshire-hathaway-annual-meeting-live-updates.html))

4. ตลาดหุ้นสหรัฐฯ ปรับตัวลงแรงอีกหนึ่งสัปดาห์ โดย S&P500 นั้นปรับตัวลงแรงที่สุดนับแต่วิกฤติการเงินปี 2008 จากความกังวลเรื่องเงินเฟ้อ และมาตรการขึ้นดอกเบี้ยของ Fed แม้ผลประกอบการบริษัทส่วนใหญ่ออกมาดีกว่าคาด
([อ้างอิง](https://www.cnbc.com/2022/04/28/stock-market-futures-open-to-close-news.html)) 

5. ตลาดหุ้นจีนปรับตัวบวกแรงก่อนปิดสัปดาห์ ภายหลังมีรายงานว่าทางการให้คำมั่นจะดำเนินการสนับสนุนภาคเศรษฐกิจเต็มที่ เพื่อให้ GDP เติบโตได้ตามเป้าหมาย และมีสัญญาณว่าจะพยายามสร้างสมดุลระหว่างการควบคุมการระบาดของ Covid และการดำเนินกิจกรรมทางเศรษฐกิจ อย่างไรก็ตามต้องติดตามดูว่าจะมีมาตรการที่เป็นทางการออกมาเมื่อไหร่
([อ้างอิง](https://www.cnbc.com/2022/04/29/asia-markets-wall-street-surge-overnight-apple-suppliers-japanese-yen-currencies-oil.html)) 

6. ตลาดหุ้นเวียดนามปรับตัวลงอย่างมีนัยสำคัญช่วง 1-2 สัปดาห์ที่ผ่านมา ภายหลังมีการตรวจสอบการแทรกแซงราคาหุ้นของบริษัทอสังหาริมทรัพย์รายใหญ่แห่งหนึ่ง นอกจากนั้นยังมีปัจจัยเรื่องของ margin call ที่นักลงทุนบางส่วนถูกบังคับให้ขายหุ้นออกหลังจากตลาดปรับตัวลงมา อย่างไรก็ตามเหตุการณ์ที่เกิดขึ้นไม่ได้มีผลต่อการเติบโตของเศรษฐกิจเวียดนามในระยะยาว และเป็นโอกาสเข้าลงทุนเพิ่มเติมสำหรับนักลงทุนที่สนใจ
([อ้างอิง1](https://www.kasikornasset.com/th/market-update/Pages/04-Update-Stock-Exchange-Vietnam.aspx), 
[อ้างอิง2](https://www.finnomena.com/finnomena-ic/finnomena-market-alert-vni-4/)) 

7. ไทยเปิดประเทศอย่างเป็นทางการแล้ววันนี้ (1 พฤษภาคม 2565) ซึ่งน่าจะช่วยเพิ่มความคึกคักให้ภาคการท่องเที่ยวและส่งผลดีต่อทิศทางเศรษฐกิจในช่วงที่เหลือของปีนี้
([อ้างอิง1](https://www.posttoday.com/economy/news/681899), 
[อ้างอิง2](https://www.finnomena.com/the-opportunity/news-update-22-04-2022-2/)) 



### การลงทุนน่าสนใจ

1. แนะนำทยอยสะสมกองทุนที่ลงทุนในบริษัทชั้นนำที่มีแข็งแกร่ง และมีความได้เปรียบทางการแข่งขันในอุตสากรรมจะยังสร้างผลตอบแทนที่ดีให้ผู้ถือหุ้นในระยะยาว  
นอกจากนั้นบริษัทที่มีฐานะการเงินมั่นคงก็จะไม่ถูกกระทบมาก ในด้านของเงินเฟ้อและการปรับอัตราดอกเบี้ย  
การปรับตัวลงของตลาดในภาพรวม ทำให้สร้างโอกาสที่ดีที่จะสะสมกองทุนที่ลงทุนในบริษัทประเภทนี้เพิ่มเติม<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

2. เป็นโอกาสที่น่าสนใจสำหรับนักลงทุนที่ต้องการสะสมตลาดหุ้นเวียดนาม เนื่องจากคาดหวังกับการเติบโตทางเศรษฐกิจในระยะยาว  
ภายหลังปัจจัยเชิงลบระยะสั้นทำให้ดัชนีย่อตัวอย่างมีนัยสำคัญช่วง 1-2 สัปดาห์ที่ผ่านมา<br><br>
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน