---
title: สรุปประเด็นการลงทุน, ก่อนสัปดาห์วันที่ 1 - 5 สิงหาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 31 กรกฎาคม 2565
category: weekly
tag: [summary, Y2022Q3]
canonical_url: /weekly/summary/2022-07-31/
permalink: /weekly/summary/2022-07-31/
date: 2022-07-30
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +2.96%, S&P500 +4.26%, NASDAQ +4.70%, EU STOXX 600 +2.96% (ยุโรป), CSI300 -1.61% (จีน), TOPIX -0.80% (ญี่ปุ่น), SENSEX +2.67% (อินเดีย), VN100 +0.36% (เวียดนาม), SET +1.53%

2. ดัชนีหลักของสหรัฐฯ ปิดเดือนกรกฎาคมด้วยการเป็นเดือนปรับที่ดัชนีขึ้นสูงสุดตั้งแต่ปี 2020 โดย Dow Jones, S&P500, NASDAQ ปรับตัวขึ้น 6.7%, 9.1%, และ 12.4% ตามลำดับ แม้ล่าสุดธนาคารกลางสหรัฐฯ (Fed) จะปรับดอกเบี้ยขึ้นอีก 0.75% และเศรษฐกิจสหรัฐฯ เข้านิยาม recession หลัง GDP สหรัฐเติบโตติดลบเป็นไตรมาสที่สองติดต่อกัน โดยนักลงทุนมองว่าเศรษฐกิจที่ชะลอลงจะทำให้ Fed ชะลอการขึ้นดอกเบี้ยลงเช่นกัน นอกจากนั้นตัวเลขการจ้างงาน และผลประกอบการของบริษัทขนาดใหญ่หลายบริษัทที่ดีกว่าคาด ช่วยลดความกังวลใจเรื่องการถดถอยของเศรษฐกิจไปได้
([อ้างอิง1](https://www.cnbc.com/2022/07/28/stock-market-news-updates-open-to-close-future.html), 
[อ้างอิง2](https://www.cnbc.com/2022/07/27/fed-decision-july-2022-.html), 
[อ้างอิง3](https://www.cnbc.com/2022/07/28/gdp-q2-.html) 
[อ้างอิง4](https://www.cnbc.com/2022/07/28/yellen-says-the-economy-is-not-in-a-recession-despite-gdp-slump.html)) 

3. อย่างไรก็ตามอัตราเงินเฟ้อยังคงสูงอย่างต่อเนื่อง โดยล่าสุดแตะระดับสูงสุดในรอบ 40 ปี โดยตัวเลขล่าสุดประกาศหลัง Fed ส่งสัญญาณว่าอาจพิจารณาชะลอการลดอัตราดอกเบี้ยในการประกาศรอบหน้า ต้องติดตามว่าปัจจัยนี้จะส่งผลอย่างไร นอกจากนั้นผู้เชี่ยวชาญตลาดทุนสหรัฐฯ มองว่าตลาดขาลงในรอบนี้ยังไม่จบ และเตือนให้นักลงทุนอย่าเพิ่งรีบเข้าซื้อสินทรัพย์เนื่องจากยังมีความเสี่ยงที่มีนัยสำคัญอยู่
([อ้างอิง1](https://www.cnbc.com/2022/07/29/inflation-figure-that-the-fed-follows-closely-hits-highest-level-since-january-1982.html), 
[อ้างอิง2](https://www.cnbc.com/2022/07/27/market-jump-after-fed-hike-is-trap-morgan-stanley-warns-investors-.html))

4. สถานการณ์พลังงานในยุโรปน่าเป็นห่วง และมีโอกาสสูงที่จะเข้าสู่ภาวะเศรษฐกิจถดถอยเนื่องจากขาดแคลนพลังงาน โดยล่าสุดเมือง Hanover ในเยอรมันนีประกาศลดการใช้น้ำร้อนในสถานที่สาธารณะหลายแห่ง และราคาก๊าซธรรมชาติแตะระดับสูงสุดในตั้งแต่ปี 2008 ภายหลังรัสเซียยังคงลดปริมาณการส่งออกก๊าซธรรมชาติสู่ยุโรป
([อ้างอิง1](https://www.cnbc.com/2022/07/27/putins-new-gas-squeeze-condemns-europe-to-recession-and-winter-of-rationing.html), 
[อ้างอิง2](https://www.cnbc.com/2022/07/29/hanover-bans-hot-showers-as-russian-gas-crisis-begins-to-bite.html), 
[อ้างอิง3](https://www.cnbc.com/2022/07/26/natural-gas-hits-highest-level-since-2008-on-pace-for-best-month-ever-as-russia-cuts-supply.html)) 

5. ทางการจีนมีทีท่าล่าสุดว่าลดการให้ความสำคัญที่จะบรรลุเป้าหมายการเติบโตทางเศรษฐกิจที่ตั้งไว้เมื่อต้นปี โดยไม่น่าจะมีมาตรการกระตุ้นเศรษฐกิจขนาดใหญ่ในช่วงที่เหลือของปี และจะดำเนินนโยบายควบคุม Covid อย่างเข้มงวดต่อไป นอกจากนั้นความเสี่ยงภาคธุรกิจอสังหาริมทรัพย์เริ่มขยายตัวขึ้น กดดันตลาดหุ้นจีนในช่วงเดือนที่ผ่านมา
([อ้างอิง1](https://www.cnbc.com/2022/07/28/china-signals-no-big-stimulus-is-coming-while-covid-controls-remain.html), 
[อ้างอิง2](https://www.cnbc.com/2022/07/27/chinas-property-sales-set-for-a-worse-plunge-than-in-2008-sp-says.html)) 



### การลงทุนน่าสนใจ

1. นักลงทุนหลายท่านอาจเริ่มรู้สึกกลัวตกรถ หลังดัชนีสหรัฐฯ ฟื้นตัวอย่างรวดเร็ว  
อย่างไรก็ตาม ปัจจัยเสี่ยงในภาพรวมยังคงมีอยู่มาก ในช่วงนี้จึงแนะนำใช้กลยุทธ์ทยอยสะสม เพื่อไม่ให้พลาดโอกาส แต่ไม่เสี่ยงจนเกินไป  
โดยแนะนำสะสมกองทุนที่ลงมุนในบริษัทที่แข็งแกร่ง และมีฐานะการเงินมั่นคง ซึ่งในขณะนี้ยังอยู่ในจุดที่ราคาไม่แพง และมีความได้เปรียบในอุตสาหกรรมที่จะทำให้ผลประกอบการและราคาหุ้นปรับสุงขึ้นต่อไปได้ในระยะยาว<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท
