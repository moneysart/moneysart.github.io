---
title: สรุปประเด็นการลงทุน, ก่อนสัปดาห์วันที่ 23 - 27 สิงหาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 22 สิงหาคม 2564
category: weekly
tag: [summary, Y2021Q3]
canonical_url: /weekly/summary/2021-08-22/
permalink: /weekly/summary/2021-08-22/
date: 2021-08-22
---

### ประเด็นน่าสนใจ

1. ตลาดหุ้นโดยรวมปรับตัวลดลง จากปัจจัยกดดันที่แตกต่างกันในแต่ละภูมิภาค โดย Dow Jones -1.11%, S&P500 -0.59%, NASDAQ -0.73%, EU STOXX 600 -1.48% (ยุโรป), CSI300 -3.57% (จีน), TOPIX -3.87% (ญี่ปุ่น), SENSEX -0.19% (อินเดีย), VN100 -2.10% (เวียดนาม), SET +1.63%

2. ยอดติดเชื้อผู้ป่วย Covid ในไทยทรงตัวอยู่ที่ระดับ 20,000 คน/วัน แต่ยอดผู้เสียชีวิตรายวันปรับตัวสูงขึ้นถึงระดับ 300 คน/วัน สถานการณ์มีแนวโน้มยืดเยื้อกว่าที่หลายสถาบันคาดกาณ์ก่อนหน้า ล่าสุดศูนย์วิจัยกสิกรประมาณการณ์ว่า GDP ของไทยในปี 2021 อาจจะติดลบที่ -0.5% โดยภาคการท่องเที่ยวยังไม่ฟื้นตัว และภาคการผลิตมีความเสี่ยงจากการระบาดระลอกใหม่ ส่วนภาคการส่งออกยังขยายตัวได้จากการฟื้นตัวของเศรษฐกิจโลก
([อ้างอิง](https://kasikornresearch.com/th/analysis/k-econ/economy/Pages/TH-GDP-y3946.aspx)) 

3. รายงานสรุปการประชุมธนาคารกลางสหรัฐอเมริกา (Fed) คาดการณ์ว่า Fed จะเริ่มลดขนาดวงเงิน QE ภายในปีนี้ แม้ว่าน่าจะยังไม่ปรับขึ้นอัตราดอกเบี้ย ทำให้นักลงทุนเริ่มลดสัดส่วนการถือครองหุ้น ส่งผลให้ภาพรวมตลาดอเมริกาและยุโรปปรับตัวลดลง อย่างไรก็ตามหลายฝ่ายคาดว่า Fed จะยังสงวนท่าทีว่าจะปรับนโยบายในช่วงนี้ เนื่องจากการระบาดของ Covid เริ่มรุนแรงขึ้นในอเมริกา 
([อ้างอิง1](https://www.cnbc.com/2021/08/18/fed-minutes-july.html), 
[อ้างอิง2](https://www.cnbc.com/2021/08/18/markets-are-adjusting-to-the-feds-expected-policy-tightening.html), 
[อ้างอิง3](https://www.cnbc.com/2021/08/20/fed-officials-will-seek-to-avoid-a-tantrum-as-they-keep-taper-talk-going-at-jackson-hole.html)) 

4. ตลาดหุ้นจีนยังปรับตัวลดลงต่อเนื่อง เนื่องจากนักลงทุนทยอยลดสัดส่วนการถือครองหุ้นในบริษัทจีนเพื่อลดความเสี่ยง หลังจากรัฐบาลจีนประกาศก่อนหน้าว่าคงการตรวจสอบบริษัทต่างๆ อย่างเข้มงวดต่อไปอีกหลายปี ล่าสุดประธานาธิบดี Xi Jinping อกกมาแถลงถึงเป้าหมายของทางการที่จะสร้าง common prosperity หรือการเติบโตร่วมกัน ของประชากรจีน โดยมุ่งเป้าให้เกิดการกระจายรายได้และความเจริญ แต่ตลาดทุนอาจมองได้ว่าจะลดความได้เปรียบทางการแข่งขันและการทำกำไรของบริษัทขนาดใหญ่ 
([อ้างอิง1](https://www.cnbc.com/2021/08/18/chinas-xi-emphasizes-common-prosperity-at-finance-economy-meeting.html), [อ้างอิง2](https://www.scmp.com/economy/china-economy/article/3145439/chinas-wealthy-urged-xi-jinping-give-back-society-ensure)) 

5. นักวิเคราะห์หลายแห่งออกมาให้ความเห็นว่าจีนกำลังพยายามนำ model การพัฒนาประเทศของเยอรมนีมาปรับใช้ โดยให้ความสำคัญกับการพัฒนาภาคการผลิตและการส่งออก รวมถึงเล็งเห็นประโยชน์ของการศึกษาสายอาชีพ ซึ่งระบบเศรษฐกิจของเยอรมนีนั้นเติบโตได้แข็งแกร่งอย่างสม่ำเสมอมาตั้งแต่หลังสงครามโลกครังที่ 2 
([อ้างอิง1](https://finance.yahoo.com/news/china-crackdown-tech-germany-inspired-140329929.html), 
[อ้างอิง2](https://www.dbs.com.hk/private-banking/aics/templatedata/article/generic/data/en/GR/082021/210816_insights_weekly.xml), 
[อ้างอิง3](https://www.youtube.com/watch?v=dj7kxvv4M6o)) 


### การลงทุนน่าสนใจ (ไม่ใช่การเชิญชวนให้ลงทุน)

1. นักวิเคราะห์ให้ความเห็นตรงกันว่าจีนกำลังดำเนินนโยบายเข้มงวดเพื่อสร้างเสถียรภาพทางเศรษฐกิจในระยะยาว มุ่งเป้ากระจายรายได้และความเจริญ  
โดยหากจีนพยายามดำเนินนโยบายแบบเยอรมนีจริง ก็จะช่วยเพิ่มโอกาสทางการแข่งขันให้บริษัทขนาดเล็ก-กลาง ที่เน้นภาคการผลิตและการส่งออก  
นักลงทุนอาจพิจารณาสะสมกองทุน เช่น  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง

2. แม้จะมีความกังวลเรื่องการปรับนโยบายทางการเงิน บริษัทขนาดใหญ่โดยเฉพาะด้านเทคโนโลยีก็จะยังคงเติบโตได้ดี จากความได้เปรียบทางด้านผลิตภัณฑ์และฐานผู้ใช้ และมีแนวโน้มเติบโตแข็งแกร่งต่อไป  
นักลงทุนระยะยาวสามารถพิจารณาทยอยสะสม กองทุนเช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

3. ตลาดหุ้นเวียดนามปรับตัวลงแรงอีกครั้งเมื่อวันศุกร์ ภายหลังมีการประกาศมาตรการ lockdown ที่เข้มงวดขึ้นสำหรับเมือง Ho Chi Minh City ที่จะเริ่มใช้ในวันที่ 23 สิงหาคม ([อ้างอิง1](https://e.vnexpress.net/news/news/hcmc-to-ban-people-from-going-out-starting-august-23-4343577.html), [อ้างอิง2](https://asia.nikkei.com/Spotlight/Coronavirus/Vietnam-deploys-troops-in-Ho-Chi-Minh-City-to-suppress-COVID)) 
ผู้สนใจลงทุนกองทุนเวียดนามในระยะยาวสามารถพิจารณาเป็นโอกาสสะสมเพิ่ม  
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา