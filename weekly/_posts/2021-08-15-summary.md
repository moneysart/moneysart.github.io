---
title: สรุปประเด็นการลงทุน, ก่อนสัปดาห์วันที่ 16 - 20 สิงหาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 15 สิงหาคม 2564
category: weekly
tag: [summary, Y2021Q3]
canonical_url: /weekly/summary/2021-08-15/
permalink: /weekly/summary/2021-08-15/
date: 2021-08-14
---

### ประเด็นน่าสนใจ

1. ตลาดหุ้นยังปรับตัวขึ้น นำโดยผลประกอบการที่ดีของบริษัทในตลาดพัฒนาแล้ว ส่วนความกังวล Covid ในภาพรวมของโลกก็ผ่อนคลายลง โดย Dow Jones +0.87%, S&P500 +0.71%, NASDAQ -0.09%, EU STOXX 600 +1.24% (ยุโรป), CSI300 +0.50% (จีน), TOPIX +1.40% (ญี่ปุ่น), SENSEX +2.14% (อินเดีย), VN100 +0.85% (เวียดนาม), SET +0.43%

2. ยอดผู้ติดเชื้อ Covid รายวันในไทยยังสูงขึ้นอย่างต่อเนื่อง รายงานจากกระทรวงสาธารณสุขคาดว่าตัวเลขผู้ติดเชื้อจะขึ้นไปแตะระดับ 45,000 คน/วัน ในเดือนกันยายน ก่อนที่จะค่อยลดลง หากใช้ระดับมาตรการ lockdown แบบในปัจจุบันต่อไป ตัวเลขดังกล่าวสูงกว่าสถานการณ์ขั้นเลวร้ายที่ศูนย์วิจัยธนาคารกรุงศรีเคยคาดการณ์ ซึ่งอาจมีผลให้การเติบโตของเศรษฐกิจไทยปีนี้ต่ำกว่าระดับ 1% ที่หลายสถาบันคาดการณ์ไว้ก่อนหน้า
([อ้างอิง1](https://www.prachachat.net/general/news-738037), 
[อ้างอิง2](https://www.bbc.com/thai/thailand-58199722), 
[อ้างอิง3](https://www.bangkokbiznews.com/news/detail/949794)) 

3. ตัวเลขเงินเฟ้อเดือนกรกฎาคมของอเมริกาชะลอตัว เทียบกับเดือนก่อนหน้า ทำให้นักลงทุนค่อนข้างแน่ใจว่าธนาคารกลางสหรัฐฯ (Fed) จะยังไม่มีมาตรการเข้มงวดออกมาแบบกะทันหัน และมีปัจจัยหนุนอีกเรื่องคือการแพร่ระบาดของ Covid สายพันธุ์ใหม่ที่อาจทำให้ Fed ตัดสินใจคงมาตรการผ่อนคลายต่อไปก่อน ซึ่งจะมีความกระจ่างมากขึ้นหลังการประชุม Fed ปลายเดือนนี้
([อ้างอิง1](https://www.businessinsider.com/cpi-inflation-july-price-growth-index-economic-data-supply-shortages-2021-8), 
[อ้างอิง2](https://finance.yahoo.com/news/us-stocks-slowing-inflation-growth-203654183.html)) 

4. ตลาดพัฒนาแล้ว เช่น อเมริกา และยุโรป มีแนวโน้มการฟื้นตัวทางเศรษฐกิจที่ดีอย่างต่อเนื่อง และมีโอกาสได้รับผลกระทบจากการระบาดของ Covid สายพันธุ์ใหม่ค่อนข้างน้อย เนื่องจากสามารถกระจายวัคซีนที่มีประสิทธิภาพได้ทั่วถึง โดยยุโรปมีความน่าสนใจกว่าเนื่องจากมี earnings surprise สูงกว่าในการประการผลประกอบการรอบที่ผ่านมา โดยอุตสาหกรรมกลุ่ม healtcare มี earnings surprise สูงกว่ากลุ่มอื่น
([อ้างอิง](https://www.finnomena.com/finnomena-ic/port-strategy-download/)) 

5. การลงทุนในบริษัทจีนยังถูกกดดันอย่างต่อเนื่อง ล่าสุดทางการจีนประกาศว่าจะมีการตรวจสอบและควบคุมอุตสาหกรรมต่างๆ อย่างเข้มงวดในช่วง 5 ปีต่อจากนี้ ซึ่งจะกดดันนักลงทุนต่างชาติจำนวนมากที่ลงทุนในบริษัทจีน อย่างไรก็ตามนักวิเคราะห์บางส่วนให้ความเห็นว่าการพยายามสื่อสารให้ชัดเจนขึ้นของรัฐบาลจีนนั้นช่วยทำให้นักลงทุนเข้าใจแรงจูงใจของทางการจีนมากขึ้น และคลายความกังวลลง
([อ้างอิง1](https://www.bbc.com/news/business-58182658), 
[อ้างอิง2](https://www.finnomena.com/the-opportunity/news-update-13-08-2021/)) 


### การลงทุนน่าสนใจ (ไม่ใช่การเชิญชวนให้ลงทุน)

1. กองทุนหุ้นอเมริกาและยุโรปยังมีความน่าสนใจเพิ่มขึ้น โดยเฉพาะหุ้นขนาดใหญ่ที่มีแนวโน้มเติบโตดี  
โดยเฉพาะฝั่งยุโรปที่ผลประกอบการมี earnings surprise มากกว่า  
กองทุนเด่น เช่น  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFEUROPE](https://www.finnomena.com/fund/KF-EUROPE) ลงทุนในหุ้นเติบโตขนาดใหญ่ของยุโรป

2. การเติบโตของเศรษฐกิจจีนในระยะยาวยังคงน่าสนใจ แต่ปัจจัยกดดันจากภาครัฐอาจไม่เหมาะกับนักลงทุนที่ตั้งใจลงทุนระยะสั้น  
ท่านที่มีอัตราส่วนหุ้นจีนจำนวนมากอาจพิจารณาปรับสัดส่วนให้เหมาะกับความเสี่ยงที่ยอมรับได้  
นักลงทุนที่ต้องการหลีกเลี่ยงบริษัทที่ถูกทางการเพ่งเล็ง อาจพิจารณากองทุนที่เน้นลงทุนในบริษัทที่จดทะเบียนในประเทศจีนเอง  
กองทุนเด่น เช่น  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน

3. สถิติดัชนี S&P500 ตั้งแต่ปี 2009 ชี้ว่าเดือนสิงหาคมเป็นเดือนที่มีอัตราผลตอบแทนต่ำที่สุด  ผู้ต้องการลงทุนแบบจับจังหวะในช่วงนี้อาจพิจารณาชะลอการลงทุนบางส่วนเพื่อดูท่าทีของตลาดหลังการประชุม Fed ช่วงปลายเดือน -- [Finnomena มุมมองการลงทุนครึ่งปีหลัง Aug2021](https://www.finnomena.com/finnomena-ic/port-strategy-download/) 