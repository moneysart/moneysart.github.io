---
title: สรุปประเด็นการลงทุน, ก่อนสัปดาห์วันที่ 20 - 26 ธันวาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 19 ธันวาคม 2564
category: weekly
tag: [summary, Y2021Q4]
canonical_url: /weekly/summary/2021-12-19/
permalink: /weekly/summary/2021-12-19/
date: 2021-12-19
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -1.69%, S&P500 -1.94%, NASDAQ -2.95%, EU STOXX 600 -0.35% (ยุโรป), CSI300 -1.99% (จีน), TOPIX +0.46% (ญี่ปุ่น), SENSEX -3.02% (อินเดีย), VN100 +0.86% (เวียดนาม), SET +1.45%

2. ตลาดทุนรับความกดดันสองด้าน ทั้งจากอัตราการแพร่กระจายของ Covid สายพันธุ์ Omicron  ที่รวดเร็ว แม้แนวโน้มผู้ป่วยอาการไม่รุนแรง และจากตัวเลขเงินเฟ้อที่พุ่งสูงขึ้นของทางฝั่งสหรัฐอเมริกาและยุโรป ล่าสุดธนาคารกลางสหรัฐฯ (FED) ออกแถลงการณ์ว่าจะลดวงเงินกระตุ้นเศรษฐกิจมากขึ้นกว่าช่วงก่อนหน้า รวมถึงมีโอกาสจะขึ้นอัตราดอกเบี้ยเร็วกว่าที่เคยคาดการณ์กันไว้
([อ้างอิง1](https://www.cnbc.com/2021/12/18/omicron-cases-doubling-in-1point5-to-3-days-in-areas-with-local-spreadwho.html), 
[อ้างอิง2](https://www.cnbc.com/2021/12/15/fed-will-aggressively-dial-back-its-monthly-bond-buying-sees-three-rate-hikes-next-year.html)) 

3. ฝั่งธนาคารกลางของยุโรป (ECB) ก็มีแถลงการณ์จะลดวงเงินซื้อสินทรัพย์กระตุ้นเศรษฐกิจเช่นกัน แต่มีทีท่าว่าจะคงอัตราดอกเบี้ยในระดับต่ำต่อไป ก่อนจะพิจารณาอีกครั้งหลังอัตราเงินเฟ้อนิ่งขึ้น โดยเฉพาะการที่ภูมิภาคยุโรปมีการระบาดของ Covid สายพันธุ์ Omicron ที่รุนแรง
([อ้างอิง](https://www.cnbc.com/2021/12/16/european-central-bank-leaves-interest-rates-unchanged-cuts-bond-buying-further.html)) 

4. นักวิเคราะห์คาดว่าตลาดจะยังคงผันผวนหนักต่อไปในช่วงเทศกาลคริสมาสต์และปีใหม่ที่จะถึง หลังจากดัชนีหลักผันผวนรุนแรงในช่วง 2-3 สัปดาห์ที่ผ่านมา เนื่องจากความกังวลของนักลงทุนจากหลายปัจจัย โดยยังมีลุ้นปัจจัยบวกจากทางฝั่งจีนที่จะมาช่วยผลักดันภาพรวมของตลาดโลก อย่างไรก็ตามยังแนะนำให้นักลงทุน stay fully invested โดยจัดพอร์ตการลงทุนอย่างเหมาะสม
([อ้างอิง](https://www.cnbc.com/2021/12/17/market-turbulence-may-be-a-theme-in-the-holiday-week-as-investors-fret-over-omicron-the-fed.html)) 



### การลงทุนน่าสนใจ

1. ช่วงเวลาที่ตลาดตกใจแบบนี้ เป็นจังหวะน่าสนใจที่จะลงทุนเพิ่มในกองทุนบริษัทที่แข็งแกร่ง  
เราเชื่อว่ากองทุนที่มีผลงานดีสม่ำเสมอ และลงทุนในบริษัทที่มีความได้เปรียบด้านเทคโนโลยีนั้นจะสร้างผลตอบแทนที่ดีในระยะยาว   
จึงยังแนะนำให้นักลงทุนที่สนใจใช้โอกาสนี้สะสมเพิ่ม <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  

2. เวียดนาม ยังน่าสะสมเพื่อลงทุนระยะยาวต่อไป  
โดยภาพรวมปัจจุบัน Bloomberg consensus คาด Forward P/E ปี 65 ของดัชนี VN30 อยู่ที่ 12.3 เท่า และมีอัตราการเติบโตของ EPS ถึง 15.1%YoY <br><br>
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา