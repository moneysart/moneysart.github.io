---
title: สรุปประเด็นการลงทุน, ก่อนสัปดาห์วันที่ 30 สิงหาคม - 3 กันยายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 29 สิงหาคม 2564
category: weekly
tag: [summary, Y2021Q3]
canonical_url: /weekly/summary/2021-08-29/
permalink: /weekly/summary/2021-08-29/
date: 2021-08-29
---

### ประเด็นน่าสนใจ

1. ตลาดโดยรวมปิดบวก หลังความกังวลด้านนโยบายคลี่คลายลง โดย Dow Jones +0.96%, S&P500 +1.52%, NASDAQ +2.82%, EU STOXX 600 +0.74% (ยุโรป), CSI300 +1.21% (จีน), TOPIX +2.56% (ญี่ปุ่น), SENSEX +1.44% (อินเดีย), VN100 -1.79% (เวียดนาม), SET +3.74%

2. ยอดติดเชื้อผู้ป่วย Covid ในไทยลดลงต่ำกว่า 20,000 คน/วัน ในช่วงอาทิตย์ที่ผ่านมา อย่างไรก็ตามยอดผู้เสียชีวิตรายวันยังทรงตัวอยู่ใกล้ระดับสูงสุด โดยยอดผู้ติดเชื้อที่ลดลง ประกอบกับการฉีดวัคซีนที่รวดเร็วขึ้น แตะระดับ 900000 โดส/วัน ทำให้ศูนย์บริหารสถานการณ์โควิด-19 ประกาศเตรียมผ่อนคลายมาตรการควบคุมสำหรับพื้นที่ควบคุมสูงสุดและเข้มงวด ให้กิจการบางประเภทกลับมาเปิดให้บริการได้ เริ่มวันที่ 1 กันยายน 2564
([อ้างอิง1](https://www.thairath.co.th/news/politic/2179226), 
[อ้างอิง2](https://thestandard.co/moicovid-knocking-out-the-lockdown/)) 

3. คณะกรรมการอาหารและยาของสหรัฐฯ หรือเอฟดีเอ (FDA) อนุมัติการใช้วัคซีนโควิด-19 ของ Pfizer อย่างเป็นทางการ เป็นการรับรองความปลอดภัยในระดับสูง ทำให้จากนี้หน่วยงานต่างๆ จะสามารถออกมาตรการบังคับให้คนที่ยังลังเลเข้ากระบวนการฉีดวัคซีนได้ เป็นอีกปัจจัยหนุนของการฟื้นตัวทางเศรษฐกิจ
ส่วนผลกับประเทศไทย ณ ตอนนี้วัคซีน Pfizer ยังขึ้นทะเบียนเพื่อใช้ในภาวะฉุกเฉินเท่านั้น แต่บริษัท Pfizer สามารถนำข้อมูลมายื่นเพิ่มเติมเพื่อขึ้นทะเบียนแบบเต็มรูปแบบ ซึ่งจะสามารถทำให้วัคซีนไฟเซอร์สามารถซื้อขายได้ทั่วไปโดยไม่ต้องผ่านหน่วยงานของรัฐ
([อ้างอิง1](https://www.bbc.com/thai/international-58313846), 
[อ้างอิง2](https://www.forbes.com/sites/tomspiggle/2021/08/25/what-the-fdas-approval-of-the-pfizer-coronavirus-vaccine-means-for-workers)) 

4. Jerome Powell ประธานธนาคารสหรัฐอเมริกา (Fed) กล่าวคำแถลงการณ์ ถึงแนวโน้มที่จะทยอยลดเงินอัดฉีดเข้าระบบเศรษฐกิจในปีนี้ อย่างไรก็ตาม Fed จะยังคงอัตราดอกเบี้ยนโยบายในระดับต่ำต่อไป ถึงแม้อัตราเงินเฟ้อจะอยู่ในระดับเป้าหมายที่ต้องการแล้ว เนื่องจากอัตราการจ้างงานยังต่ำกว่าระดับการฟื้นตัวที่ Fed ตั้งเป้าไว้
([อ้างอิง1](https://www.cnbc.com/2021/08/27/powell-sees-taper-by-the-end-of-the-year-but-says-theres-much-ground-to-cover-before-rate-hikes.html), 
[อ้างอิง2](https://www.bloomberg.com/news/articles/2021-08-27/powell-says-fed-could-begin-tapering-bond-purchases-this-year)) 


5. การสื่อสารของ Fed ที่จะไม่ลดการใช้นโยบายสนับสนุนเศรษฐกิจแบบกะทันหัน ได้รับการตอบรับที่ดีจากตลาดทุน โดย 3 ดัชนีหลักของสหรัฐ ทั้ง Dow Jones, S&P500, และ Nasdaq ปิดบวก หลัง Fed แถลงการณ์ มีแนวโน้มว่าภาพรวมตลาดทุนฝั่งประเทศพัฒนาแล้วจะปรับตัวเพิ่มขึ้นได้ในครึ่งปีหลัง
([อ้างอิง1](https://www.cnbc.com/2021/08/26/stock-market-futures-open-to-close-news.html), 
[อ้างอิง2](https://www.reuters.com/business/finance/powells-wait-and-see-speech-reassures-some-investors-2021-08-27/), 
[อ้างอิง3](https://www.finnomena.com/finnomena-x-franklin-templeton/bull-runs/)) 

6. กลับมาดูฝั่งจีน โดยเฉพาะบริษัทใหญ่ต่างๆ ที่พยายามปรับตัว เพื่อให้การดำเนินธุรกิจสอดคล้องกับแผนการดำเนินงานของรัฐบาล เช่น การบริจาคกำไร หรือเพิ่มงบประมาณโครงการเพื่อสังคม เป็นผลให้มีความเสี่ยงด้านราคาในระยะสั้น เนื่องจากกองทุนต่างๆ อาจต้องปรับวิธีประเมินมูลค่า อย่างไรก็ตาม ผู้จัดการกองทุนหุ้นจีนหลายท่านยังมองว่าหุ้นจีนยังน่าลงทุนในระยะยาว
([อ้างอิง1](https://www.straitstimes.com/business/companies-markets/country-now-comes-before-profit-for-chinas-tech-giants), 
[อ้างอิง2](https://www.finnomena.com/the-opportunity/news-update-25-08-2021-2/), 
[อ้างอิง3](https://www.finnomena.com/the-opportunity/news-update-24-08-2021-2/)) 

7. สถานการณ์ Covid ในเวียดนามดูแย่ลง แม้มีมาตรการ lockdown อย่างเข้มงวดใน ล่าสุดตัวเลขผู้ติดเชื้อรายวันสูงกว่า 15,000 คน/วัน เป็นปัจจัยกดดันตลาดหุ้นในสัปดาห์ที่ผ่านมา และน่าจะต่อเนื่องไปอีกในระยะสั้น อย่างไรก็ตามเวียดนามได้รับความช่วยเหลือด้านวัคซีนจากทั้ง อเมริกา, จีน, อิตาลี, และโรมาเนีย ซึ่งน่าจะช่วยเร่งการฉีดวัคซีนได้ ที่น่าสนใจคือ รองประธานาธิบดีสหรัฐฯ Kamala Harris ยังไปเยือนเวียดนามตามกำหนดการ เมื่ออาทิตย์ที่ผ่านมา แสดงให้เห็นถึงแนวโน้มว่าเวียดนามจะเป็นคู่ค้าที่สำคัญของสหรัฐฯ และจะขยายยอดการส่งออกได้อย่างต่อเนื่องในอนาคต
([อ้างอิง1](https://fortune.com/2021/08/24/vietnam-covid-delta-outbreak-pfizer-astrazeneca-sputnik-sinopharm/), 
[อ้างอิง2](https://www.cnbc.com/2021/08/25/vp-kamala-harris-talks-south-china-sea-in-vietnam-amid-us-china-rivalry.html))  


### การลงทุนน่าสนใจ (ไม่ใช่การเชิญชวนให้ลงทุน)

1. การลงทุนฝั่งประเทศพัฒนาแล้วยังมี momentum ที่ดี โดยเฉพาะอย่างยิ่งเมื่อ Fed ไม่ได้ปรับมาตรการที่ทำให้นักลงทุนตกใจ  
แม้ตลาดอาจมีการปรับฐานบ้าง แต่ Fund House อย่าง Franklin Templeton เชื่อว่าตอนนี้ยังอยู่ในช่วงต้นของวัฏจักรตลาดขาขึ้น ภายหลังเศรษฐกิจถดถอย  
-- [บทความ Finnomena X Franklin Templeton](https://www.finnomena.com/finnomena-x-franklin-templeton/bull-runs/)  
นักลงทุนอาจพิจารณากองทุนที่ลงทุนในบริษัทที่แข็งแกร่ง โดยเฉพาะด้านเทคโนโลยีที่มีความได้เปรียบทางด้านผลิตภัณฑ์และฐานผู้ใช้  
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

2. ตลาดหุ้นเวียดนามยังโดนกดดันจาดยอดผู้ติดเชื้อโควิดที่สูงขึ้น และน่าจะมีผลกดดันต่อไปในระยะสั้น  
อย่างไรก็ตามท่าทีของสหรัฐฯ ที่ให้ความสำคัญกับเวียดนาม เพิ่มความมั่นใจว่าภาคการส่งออกของเวียดนามจะขยายตัวได้ดีในระยะยาว  
นักลงทุนที่ชอบอาจพิจารณาทยอยสะสม หรือรอจังหวะเข้าลงทุนเมื่อสถานกาณ์ดีขึ้น  
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา