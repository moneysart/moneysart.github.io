---
title: สรุปประเด็นการลงทุน, ก่อนสัปดาห์วันที่ 14 - 18 พฤศจิกายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 13 พฤศจิกายน 2565
category: weekly
tag: [summary, Y2022Q4]
canonical_url: /weekly/summary/2022-11-13/
permalink: /weekly/summary/2022-11-13/
date: 2022-11-12
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +4.14%, S&P500 +5.90%, NASDAQ +8.10%, EU STOXX 600 +3.66% (ยุโรป), CSI300 +0.56% (จีน), TOPIX +3.26% (ญี่ปุ่น), SENSEX +1.39% (อินเดีย), VN100 -6.52% (เวียดนาม), SET +0.67%

2. ตลาดหุ้นสหรัฐฯ ปรับตัวขึ้นอย่างมีนัยสำคัญ หลังตัวเลขเงินเฟ้อเดือนล่าสุดปรับตัวขึ้นน้อยกว่าคาดการณ์ เพิ่มความหวังให้นักลงทุนว่าเงินเฟ้อใกล้จุดสูงสุด แม้เงินเฟ้อจะยังสูงกว่าระดับเป้าหมายอยู่มาก และรายงานความเชื่อมั่นของผู้บริโภคปรับตัวลง
([อ้างอิง1](https://www.cnbc.com/2022/11/10/stock-market-futures-open-to-close-news.html), 
[อ้างอิง2](https://www.cnbc.com/2022/11/10/consumer-prices-rose-0point4percent-in-october-less-than-expected-as-inflation-eases.html), 
[อ้างอิง3](https://www.cnbc.com/2022/11/11/consumer-sentiment-weakened-sharply-in-november-survey-shows.html)) 

3. จีนเริ่มปรับมาตรการควบคุมโควิดโดยการลดเวลากักตัวในการเดินทางเข้าประเทศ แม้รัฐบาลยังเน้นย้ำความสำคัญของการควบคุมโรค และมีรายงานจำนวนผู้ป่วยที่เพิ่มสูงขึ้นในช่วงสัปดาห์ที่ผ่านมา อย่างไรก็ตามสัญญาณการปรับตัวผ่านการผ่อนคลายระเบียบกักตัวส่งผลให้หุ้นของบริษัทท่องเที่ยวและสถานบันเทิงปรับตัวขึ้นอย่างทันทีทันใด
([อ้างอิง](https://www.cnbc.com/2022/11/11/china-trims-covid-quarantine-time-by-two-days.html)) 

4. ตลาดหุ้นเวียดนามยังปรับตัวลงต่อเนื่อง จากข่าวการทุจริตในการบริหารเงินทุนของบางบริษัท และปัญหาในกลุ่มบริษัทอสังหาริมทรัพย์ ส่งผลให้นักลงทุนรายย่อยขายหุ้นออกอย่างต่อเนื่อง อย่างไรก็ตาม นอกเหนือจากปัจจัยทางจิตวิทยาแล้ว บริษัทส่วนใหญ่ไม่ได้รับผลกระทบโดยตรง 
([อ้างอิง](https://e.vnexpress.net/news/economy/stock-market-sinks-to-2-year-low-4533099.html)) 

5. ข่าวไม่ดีกับวงการ cryptocurrency หลังตลาดซื้อขายที่ใหญ่เป็นอันดับสองของโลกอย่าง FTX ประกาศล้มละลาย จากปัญหาต่อเนื่องตั้งแต่การประเมินหลักทรัพย์อ้างอิง สภาพคล่อง และการจัดการเงินของผู้ลงทุน ซึ่งอาจสะท้อนถึงปัญหาที่เกิดขึ้นจากกระแสความนิยมการลงทุนใน cryptocurrency ในช่วง 1-2 ปีที่ผ่านมา ต้องติดตามว่ากรณีนี้จะส่งผลกระทบอย่างไรต่อกับการลงทุนใน cryptocurrency ในอนาคต
([อ้างอิง1](https://www.cnbc.com/2022/11/11/sam-bankman-frieds-cryptocurrency-exchange-ftx-files-for-bankruptcy.html), 
[อ้างอิง2](https://www.cnbc.com/2022/11/11/crypto-sell-off-resumes-as-week-long-ftx-saga-ends-in-bankruptcy-filing.html)) 



### การลงทุนน่าสนใจ

1. ตลาดเวียดนามยังเป็นโอกาสดีสำหรับทยอยสะสมเพื่อลงทุนระยะยาว แม้อาจปรับตัวลงต่อได้ในระยะสั้น  
ผู้เชี่ยวชาญมองว่า momentum ขาลงที่เกิดจากปัญหาเฉพาะกลุ่มนั้น ไม่ได้กระทบต่อศักยภาพในการเติบโตของบริษัทส่วนใหญ่   
โดยเวียดนามได้รับการประเมินว่าเป็นหนึ่งในประเทศที่จะมีการเติบโตทางเศรษฐกิจดีที่สุดในโลก  
([มุมมองน่าสนใจ](https://www.youtube.com/watch?v=uvWITJ69nqI))<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 

2. ตลาดหุ้นสหรัฐฯ และทั่วโลกเริ่มมีความหวังที่เป็นรูปเป็นร่างขึ้น นักลงทุนที่ชะลอการลงทุนก่อนหน้านี้อาจพิจารณาแบ่งสัดส่วนเริ่มเข้าลงทุน  
อย่างไรก็ตาม ยังแนะนำเน้นการสะสมกองทุนที่ลงทุนในบริษัทที่แข็งแกร่งและเป็นผู้นำในอุตสาหกรรม รวมถึงการลงทุนที่เรามีมุมมองต้องการร่วมเป็นเจ้าของในธุรกิจเหล่านั้น <br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท
