---
title: สรุปประเด็นการลงทุน, ก่อนสัปดาห์วันที่ 20 - 24 กันยายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 19 กันยายน 2564
category: weekly
tag: [summary, Y2021Q3]
canonical_url: /weekly/summary/2021-09-19/
permalink: /weekly/summary/2021-09-19/
date: 2021-09-19
---

### ประเด็นน่าสนใจ

1. ภาพรวมตลาดเป็นเชิงลบ โดย Dow Jones -0.07%, S&P500 -0.57%, NASDAQ -0.47%, EU STOXX 600 -0.96% (ยุโรป), CSI300 -3.14% (จีน), TOPIX +0.41% (ญี่ปุ่น), SENSEX +1.22% (อินเดีย), VN100 +0.45% (เวียดนาม), SET -0.59%

2. บริษัทพัฒนาอสังหาริมทรัพย์ขนาดใหญ่ลำดับที่ 2 ของจีน Evergrande มีโอกาสผิดนัดชำระหนี้ปริมาณมหาศาล ภายหลังบริษัทไม่สามารถปรับโครงสร้างหนี้ตามกฎหมายควบคุมอุตสาหกรรมอสังหาริมทรัพย์ของจีน ซึ่งหากมีการผิดนัดชำระหนี้จริง จะส่งผลกระทบในวงกว้าง ทั้งธนาคารที่ให้กู้, เจ้าหนี้การค้า, ผู้ซื้อบ้าน, และนักลงทุน
([อ้างอิง1](https://www.cnbc.com/2021/09/17/china-developer-evergrande-debt-crisis-bond-default-and-investor-risks.html), 
[อ้างอิง2](https://www.cnbc.com/2021/09/15/china-evergrande-debt-crisis-bond-default-risks-for-investors.html?recirc=taboolainternal), 
[อ้างอิง3](https://www.finnomena.com/the-opportunity/analysis-17-09-2021/)) 

3. มีแนวโน้มว่ารัฐบาลจีนจะใช้มาตรการการเงินเพื่อพยุงเศรษฐกิจ หากมีการผิดนัดชำระหนี้จริง โดยให้ความสำคัญกับการรักษาเสถียรภาพของระบบธนาคารและช่วยเหลือผู้ซื้อบ้าน ล่าสุดธนาคารกลางของจีนเพิ่มอัดฉีดสภาพคล่องให้ธนาคารในประเทศในปริมาณสูงสุดตั้งแต่เดือนกุมภาพันธ์
([อ้างอิง](https://www.aljazeera.com/economy/2021/9/17/china-pumps-14bn-in-cash-into-market-amid-evergrande-crisis)) 

4. รัฐบาลจีนยังดำเนินนโยบายตรวจสอบอุตสาหกรรมอย่างต่อเนื่อง ล่าสุดทางการเริ่มประเมินแนวทางควบคุมอุตสาหกรรม casino ส่งผลให้นักลงทุนเทขายอย่างรวดเร็ว
([อ้างอิง1](https://edition.cnn.com/2021/09/15/investing/macao-casinos-china-crackdown-stocks-hnk-intl/index.html), 
[อ้างอิง2](https://www.aljazeera.com/economy/2021/9/15/macau-casino-stocks-plunge-as-govt-kicks-off-consultation), 
[อ้างอิง3](https://www.finnomena.com/the-opportunity/news-update-16-09-2021-2/)) 

5. ฝั่งยุโรป สัปดาห์นี้ยังติดลบเล็กน้อย ต่อเนื่องจากสัปดาห์ที่แล้ว ล่าสุดสหราชอาณาจักรประกาศตัวเลขเงินเฟ้อเดือนล่าสิงหาคม เป็นตัวเลขสูงสุดในรอบเก้าปี นอกจากนั้นตัวเลขยอดค้าปลีกก็ชะลอตัวเปรียบเทียบกับเดือนที่ผ่านมา อย่างไรก็ตามอัตราการฉีดวัคซีนในยุโรปยังคงดำเนินไปอย่างรวดเร็ว และไม่มีการระบาดระลอกใหม่ในวงกว้าง น่าจะกลับมาฟื้นตัวได้ต่อเนื่อง
([อ้างอิง1](https://www.cnbc.com/2021/09/15/europe-markets-china-data-prompts-global-growth-concerns.html), [อ้างอิง2](https://www.cnbc.com/2021/09/17/europe-markets-global-sentiment-remains-tepid-growth-data-in-focus.html)) 


### การลงทุนน่าสนใจ

1. กองทุนที่เน้นลงทุนในบริษัทเทคโนโลยีขนาดใหญ่ยังคงน่าสนใจ โดยเฉพาะบริษัทที่เติบโตแข็งแกร่งอย่างต่อเนื่อง และมีความได้เปรียบในด้านผลิตภัณฑ์ ซึ่งจะสามารถเติบโตได้ แม้นโยบายการกระตุ้นเศรษฐกิจจะผ่อนคลายลง  
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

2. กองทุนกลุ่ม healthcare ที่มีการปรับคาดการณ์ผลประกอบการอย่างต่อเนื่องในช่วงหลายเดือนที่ผ่านมา แต่ราคายังถูกกว่ากองทุนหุ้นกลุ่มเทคโนโลยีที่ได้รับความสนใจมากกว่า นอกจากนั้นยังได้รับผลกระทบน้อย หากมีการลดการลงทุนจากนโยบายการเงินที่จะเข้มงวดขึ้นต่อจากนี้  
([แนะนำกองทุน healthcare จาก Finnomena](https://www.finnomena.com/dekfinance/compare-healthcare-fund/))  
กองทุนเด่น เช่น  
[BCARE](https://www.finnomena.com/fund/BCARE) กองทุน healthcare ยอดนิยมของไทย ที่เน้นลงทุนในบริษัทนวัตกรรมทางการแพทย์และเทคโนโลยีชีวภาพ,  
[KFHHCARE-A](https://www.finnomena.com/fund/KFHHCARE-A) เน้นลงทุนในบริษัทกลุ่ม quality และ defensive โดยหลีกเลี่ยงหุ้นที่มูลค่าสูงเกินจริง,  
[KT-HEALTHCARE-A](https://www.finnomena.com/fund/KT-HEALTHCARE-A) ผสมผสานบริษัทกลุ่ม defensive เช่น ยา และอุปกรณ์การแพทย์ กับกลุ่ม biotechnology ที่ช่วยสร้างการเติบโต

3. กองทุนหุ้นญี่ปุ่น น่าสนใจสะสมในระยะกลาง ภายหลังมีการปรับประมาณการณ์กำไรอย่างต่อเนื่อง แต่ไม่ได้รับความสนใจ จนมีการประกาศเตรียมเปลี่ยนตัวนายกรัฐมนตรีเมื่อสองอาทิตย์ที่ผ่านมา ทำให้ตลาดหุ้นญี่ปุ่นกลับมามี momentum เชิงบวก และน่าสนใจเข้าทยอยสะสม  
([บทความจาก Finnomena](https://www.finnomena.com/finnomena-ic/long-term-call-kf-hjapand/), [แนะนำกองทุนญี่ปุ่นจาก Finnomena](https://www.finnomena.com/dekfinance/review-japan-funds/))  
กองทุนเด่น เช่น  
[K-JPX](https://www.finnomena.com/fund/K-JPX) ลงทุนแบบ passive ตามดัชนี TOPIX ที่แสดงภาพรวมของตลาดหุ้นญี่ปุ่น  
[SCBNK225](https://www.finnomena.com/fund/SCBNK225) ลงทุนแบบ passive ตามดัชนี Nikkei225 ที่สะท้อนความเคลื่อนไหวของบริษัทขนาดใหญ่  
[KF-HJAPAND](https://www.finnomena.com/fund/KF-HJAPAND) ลงทุนแบบ active โดยไม่ยึดติดกับดัชนีเน้นการสร้างผลตอบแทนรวมที่ดี