---
title: สรุปประเด็นการลงทุน, ก่อนสัปดาห์วันที่ 27 กันยายน - 1 ตุลาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 26 กันยายน 2564
category: weekly
tag: [summary, Y2021Q3]
canonical_url: /weekly/summary/2021-09-26/
permalink: /weekly/summary/2021-09-26/
date: 2021-09-26
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +0.62%, S&P500 +0.51%, NASDAQ +0.02%, EU STOXX 600 +0.32% (ยุโรป), CSI300 -0.13% (จีน), TOPIX -0.45% (ญี่ปุ่น), SENSEX +1.75% (อินเดีย), VN100 +0.12% (เวียดนาม), SET +0.34%

2. ความกังวลของนักลงทุนคลี่คลายอย่างรวดเร็ว ภายหลังตลาดปรับตัวลงในช่วงต้นสัปดาห์ จากความกังวลเรื่องแนวทางการลดขนาด QE ของธนาคารกลางสหรัฐฯ (Fed) และ การผิดนัดชำระหนี้ของบริษัทใหญ่ในจีน 
([อ้างอิง1](https://finance.yahoo.com/news/us-stocks-dow-p-500-210134736.html), 
[อ้างอิง2](https://www.cnbc.com/2021/09/22/jim-cramer-says-two-of-his-biggest-worries-about-the-stock-market-are-now-off-the-table.html)) 

3. Fed เปิดเผยว่าตอนนี้ยังไม่มีการตัดสินใจลดการกระตุ้น จนกว่าตัวเลขทางเศรษฐกิจจะเป็นที่น่าพอใจ อย่างไรก็ตามไม่มีการประกาศเป้าหมายเป็นตัวเลขตายตัว นักวิเคราะห์คาดการณ์ว่าการลดขนาดวงเงิน QE น่าจะเริ่มต้นก่อนสิ้นปีนี้ และมีโอกาสปรับขึ้นอัตราดอกเบี้ยในปีหน้า โดยท่าทีของ Fed ดูไม่ต้องการสร้างความตกใจในตลาดหุ้น ทำให้นักลงทุนยังมองว่าหุ้นเป็นสินทรัพย์ที่น่าลงทุนในช่วงนี้ 
([อ้างอิง1](https://www.cnbc.com/2021/09/22/federal-reserve-holds-interest-rates-steady-says-tapering-of-bond-buying-coming-soon.html), 
[อ้างอิง2](https://www.finnomena.com/the-opportunity/news-update-23-09-2021/)) 

4. ความกังวลเรื่องการผิดนัดชำระหนี้ของ Evergrande บริษัทอสังหาริมทรัพย์ขนาดใหญ่ของจีน ลดลงอย่างรวดเร็ว ภายหลังนักลงทุนตระหนักว่าผลกระทบจะไม่ร้ายแรง เหมือนวิกฤติตลาดอสังหาริมทรัพย์ของสหรัฐฯ ที่เป็นจุดเริ่มต้นของ [Subprime Crisis ปี 2008](https://en.wikipedia.org/wiki/Subprime_mortgage_crisis) เนื่องจากผลกระทบไม่เชื่อมโยงซับซ้อน และรัฐบาลจีนน่าจะให้ความช่วยเหลือหากสถานการณ์มีแนวโน้มจะลุกลาม 
([อ้างอิง1](https://finance.yahoo.com/news/china-funds-counting-beijing-contain-000000762.html), 
[อ้างอิง2](https://www.finnomena.com/the-opportunity/news-update-21-09-2021/)) 

5. ไม่พูดถึงไม่ได้ กับการประกาศปรับโครงสร้างองค์กรครั้งใหญ่ ของ SCB ที่จะเปลี่ยนตัวเองไปเป็น Holding company ภายใต้ชื่อ บริษัท เอสซีบี เอกซ์ จำกัด (มหาชน) (SCBX) เพื่อขยายขอบเขตธุรกิจให้กว้างขึ้น โดยเมื่อปรับโครงสร้างแล้วจะแบ่งธุรกิจเป็น 2 กลุ่มคือ กลุ่มธนาคารไทยพาณิชย์  และ กลุ่ม New Growth โดยตั้งเป้าเป็นบริษัทเทคโนโลยีการเงินระดับภูมิภาค ส่งผลให้ราคาหุ้นปรับตัวขึ้นอย่างรวดเร็ว โดยสุดท้ายแล้ว SCB จะถอนหุ้นออกจากตลาด และจะมีการจดทะเบียน SCBX แทนเพื่อประโยชน์ของท่าน นักลงทุนที่ถือหุ้นของ SCB อย่าลืมไปอ่าน timeline การแปลงหุ้นนะครับ
([อ้างอิง1](https://brandinside.asia/launch-scbx-mother-company/), 
[อ้างอิง2](https://www.brandbuffet.in.th/2021/09/timeline-listing-scbx-in-place-of-scb-after-the-share-swap/)) 

6. ไม่ได้พูดถึงมาระยะหนึ่ง สำหรับตลาดหุ้นเวียดนาม ที่สถานการณ์การแพราระบาดของ Covid มีแนวโน้มดีขึ้น และเริ่มผ่อนคลายมาตรการ lockdown แล้ว โดยดัชนีตลาดหุ้นค่อยๆ ปรับตัวเพิ่มขึ้นในรอบ 2-3 สัปดาห์ที่ผ่านมา
([อ้างอิง1](https://www.scmp.com/week-asia/health-environment/article/3149842/has-vietnam-turned-corner-its-coronavirus-fight), 
[อ้างอิง2](https://www.reuters.com/business/healthcare-pharmaceuticals/vietnam-capital-hanoi-ease-coronavirus-curbs-this-week-2021-09-20/)) 


### การลงทุนน่าสนใจ

1. มุมมองการลงทุนระยะยาวในจีนยังคงเป็นบวก หลังแสดงให้เห็นว่าสามารถควบคุมความเสี่ยงในระบบเศรษฐกิจได้ดี  
ดังนั้น นักลงทุนที่ต้องการเพิ่มสัดส่วนการลงทุนในจีนสามารถใช้โอกาสความผันผวนระยะสั้นในช่วงนี้สะสมเพิ่ม 
แต่นักลงทุนที่มีสัดส่วนการลงทุนในจีนตามที่ต้องการแล้ว ยังไม่แนะนำให้เพิ่ม เนื่องจากยังมีความเสี่ยงที่รัฐจะการควบคุมไม่ให้บริษัทยักษ์ใหญ่ดำเนินธุรกิจผูกขาดมากเกินไป  
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน

2. สถานการณ์ Covid ที่คลี่คลายลงในเวียดนาม เป็นจังหวะน่าสะสมเพิ่มสำหรับผู้ที่สนใจการลงทุนในประเทศผู้ส่งออกสำคัญรายนี้  
โดยประมาณการณ์การส่งออกยังแข็งแกร่ง และเป็นเป้าหมายการย้ายฐานการผลิตจากหลายประเทศ  
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา

3. แนะนำกันมายาวนาน สำหรับการสะสมกองทุนที่เน้นลงทุนในบริษัทเทคโนโลยีขนาดใหญ่ ที่มีการเติบโตแข็งแกร่งต่อเนื่อง  
รวมถึงกองทุนกลุ่ม healthcare ที่ผลประกอบการมั่นคง เนื่องจากจะได้รับผลกระทบน้อยหากมีการเปลี่ยนแปลงทางด้านนโยบายการกระตุ้นเศรษฐกิจ  
ตอนนี้ก็ยังสะสมต่อเนื่องได้เลย  <br><br>
กองทุนเด่น ฝั่ง tech เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  
นอกจากนี้ ผู้ที่ชอบกอง passive อาจพิจารณา  
[K-USXNDQ-A(A)](https://www.finnomena.com/fund/K-USXNDQ-A(A)) หรือ
[SCBNDQ](https://www.finnomena.com/fund/SCBNDQ(A)) โดยทั้งสองกองทุนลงทุนตามดัชนี Nasdaq-100 ที่ไม่รวมกลุ่มสถาบันการเงิน <br><br>
กองทุนเด่น ฝั่ง healthcare เช่น  
[BCARE](https://www.finnomena.com/fund/BCARE) กองทุน healthcare ยอดนิยมของไทย ที่เน้นลงทุนในบริษัทนวัตกรรมทางการแพทย์และเทคโนโลยีชีวภาพ,  
[KFHHCARE-A](https://www.finnomena.com/fund/KFHHCARE-A) เน้นลงทุนในบริษัทกลุ่ม quality และ defensive โดยหลีกเลี่ยงหุ้นที่มูลค่าสูงเกินจริง,  
[KT-HEALTHCARE-A](https://www.finnomena.com/fund/KT-HEALTHCARE-A) ผสมผสานบริษัทกลุ่ม defensive เช่น ยา และอุปกรณ์การแพทย์ กับกลุ่ม biotechnology ที่ช่วยสร้างการเติบโต