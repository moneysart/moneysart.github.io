---
title: สรุปประเด็นการลงทุน, ก่อนสัปดาห์วันที่ 29 สิงหาคม - 2 กันยายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 28 สิงหาคม 2565
category: weekly
tag: [summary, Y2022Q3]
canonical_url: /weekly/summary/2022-08-28/
permalink: /weekly/summary/2022-08-28/
date: 2022-08-27
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -4.22%, S&P500 -4.04%, NASDAQ -4.44%, EU STOXX 600 -2.58% (ยุโรป), CSI300 -1.05% (จีน), TOPIX -0.75% (ญี่ปุ่น), SENSEX -1.36% (อินเดีย), VN100 +1.21% (เวียดนาม), SET +1.16%

2. ดัชนีหุ้นสหรัฐฯ ปรับตัวลงรุนแรงเมื่อวันศุกร์ หลังทรงตัวได้ช่วงกลางสัปดาห์ เป็นผลมาจากแถลงการณ์ล่าสุจากประธานธนาคารกลางสหรัฐฯ (Fed) ที่ตีความได้ค่อนข้างชัดเจนว่าช่วงต่อจากนี้จะให้ความสำคัญกับการควบคุมเงินเฟ้อมากกว่าการเติบโดทางเศรษฐกิจ
([อ้างอิง](https://www.cnbc.com/2022/08/26/powell-warns-of-some-pain-ahead-as-fed-fights-to-lower-inflation.html)) 

3. สถานการณ์เศรษฐกิจฝั่งยุโรปยังน่าเป็นห่วง โดยมองจากความไม่พอใจภาคประชาชนจากปัญหาค่าครองชีพ ตัวอย่างล่าสุดคือการประท้วงหยุดงานของพนักงานไปรษณีย์ในอังกฤษ ที่กว่า 98% ของสมาชิกที่ร่วมลงคะแนนโหวตให้กลุ่มสมาชิกดำเนอนการประท้วง 
([อ้างอิง](https://www.cnbc.com/2022/08/26/royal-mail-postal-workers-latest-to-strike-as-uk-cost-chaos-continues.html)) 

4. รัฐบาลจีนประกาศนโยบายกระตุ้นเศรษฐกิจเพิ่มเติม หลังจากแสดงท่าทีว่าจะยังพยายามผลักดันการเติบโตของเศรษฐกิจในปีนี้ต่อไป และมีมาตรการกระตุ้นออกมาบ้างแล้ว อย่างไรก็ตามนักวิเคราะห์มองว่าการควบคุม Covid อย่างเข้มงวดยังเป็นปัจจัยที่จะทำให้การกระตุ้นเศรษฐกิจไม่สามารถทำได้อย่างต่อเนื่อง และอาจต้องใช้เวลาอีกหลายเดือนกว่ามาตรการต่างๆ จะเริ่มแสดงผล
([อ้างอิง1](https://www.cnbc.com/2022/08/26/china-pumping-billions-to-infrastructure-but-commodity-markets-muted.html), 
[อ้างอิง2](https://www.globaltimes.cn/page/202208/1273756.shtml), 
[อ้างอิง3](https://www.finnomena.com/finnomena-ic/finnomena-market-alert-hangseng-17/)) 



### การลงทุนน่าสนใจ

1. นักลงทุนที่ระยะยาว ที่ทยอยสะสมกองทุนที่ลงทุนในบริษัทที่แข็งแกร่ง สามารถพิจารณาเตรียมเพิ่มการลงทุนหากตลาดปรับตัวลงอย่างมีนัยสำคัญ  
เนื่องจากบริษัทที่แข็งแกร่งและได้เปรียบทางการแข่งขันมักจะสามารถกลับมาเติบโตได้ดีเมื่อเศรษฐกิจกลับสู่ภาวะปกติ<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. การลงทุนในกลุ่มโครงสร้างพื้นฐานเพื่อพลังงานสะอาด ก็ยังน่าสนใจทยอยสะสม  
เนื่องจากจะได้รับประโยชน์ในระยะยาวจากกฎหมาย `the Inflation Reduction Act` ของสหรัฐฯ <br><br>
กองทุนน่าสนใจ เช่น  
[KFINFRA-A](https://www.finnomena.com/fund/KFINFRA-A) เน้นลงทุนในกิจการโครงสร้างพื้นฐานยุคใหม่ ครอบคลุมทั้งกลุ่มสาธารณูปโภค, การขนส่ง, โทรคมนาคม, และพลังงาน,  
[MRENEW-A](https://www.finnomena.com/fund/MRENEW-A) ลงทุนแบบเชิงรุก ในบริษัททั่วโลกที่ทำธุรกิจเกี่ยวกับพลังงานทางเลือก และเทคโนโลยีที่เกี่ยวข้อง 