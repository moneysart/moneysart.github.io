---
title: สรุปประเด็นการลงทุน, ก่อนสัปดาห์วันที่ 9 - 13 พฤษภาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 8 พฤษภาคม 2565
category: weekly
tag: [summary, Y2022Q2]
canonical_url: /weekly/summary/2022-05-08/
permalink: /weekly/summary/2022-05-08/
date: 2022-05-07
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -0.24%, S&P500 -0.21%, NASDAQ -1.54%, EU STOXX 600 -4.54% (ยุโรป), CSI300 -2.67% (จีน), TOPIX +0.86% (ญี่ปุ่น), SENSEX -3.90% (อินเดีย), VN100 -3.73% (เวียดนาม), SET -2.27%

2. ดัชนีตลาดหุ้นยังเป็นขาลงต่อเนื่อง โดยเฉพาะฝั่งสหรัฐฯ ที่ Dow Jones ปรับลดลงเป็นสัปดาห์ที่หกติดต่อกัน ภายหลังธนาคารสหรัฐฯ (Fed) ประกาศปรับดอกเบี้ยขึ้น 0.5%
([อ้างอิง](https://www.cnbc.com/2022/05/05/stock-market-futures-open-to-close-news.html)) 

3. การลงทุนระยะสั้นไร้ทิศทาง และยากที่จะคาดการณ์ เห็นได้จากความผันผวนที่รุนแรง โดยตลาดปรับตัวขึ้น และลง รุนแรงที่สุดตั้งแต่ปี 2020 ในระยะเวลาเพียงแค่สองวัน อย่างไรก็ตามภาพระยะกลางยังมองเป็นขาลง โดยเฉพาะอย่างยิ่งเมื่อดอกเบี้ยพันธบัตรรัฐบาลสหรัฐฯ ปรับตัวสูงขึ้นอย่างต่อเนื่อง
([อ้างอิง1](https://www.cnbc.com/2022/05/06/stocks-could-see-more-tumult-next-week-especially-if-bond-yields-continue-to-scream-higher.html), 
[อ้างอิง2](https://www.cnbc.com/2022/05/06/nowhere-near-the-bottom-top-economist-says-as-global-markets-crater.html)) 

4. จีนแสดงท่าทีจะใช้นโยบายการควบคุมการระบาดของ Covid อย่างเข้มงวดต่อไป โดยเนื้อหาในการประชุมครั้งล่าสุด เน้นในเรื่องการควบคุมการแพร่ระบาดมากกว่าการสร้างสมดุลกับการเติบโตทางเศรษฐกิจ สร้างความน่ากังวลกับแนวโน้มการเติบโตในปีนี้
([อ้างอิง](https://www.cnbc.com/2022/05/06/chinas-xi-jinping-calls-for-sticking-to-zero-covid-policy.html)) 



### การลงทุนน่าสนใจ

1. แนะนำทยอยสะสมกองทุนที่ลงทุนในบริษัทชั้นนำที่มีแข็งแกร่ง และมีความได้เปรียบทางการแข่งขันในอุตสาหกรรม ซึ่งจะยังสร้างผลตอบแทนที่ดีให้ผู้ถือหุ้นในระยะยาว  
นอกจากนั้นบริษัทที่มีฐานะการเงินมั่นคง มีสัดส่วนหนี้ต่ำ และกระแสเงินสดสม่ำเสมอ ก็จะไม่ถูกกระทบมาก ในด้านของเงินเฟ้อและการปรับอัตราดอกเบี้ย<br><br>
การปรับตัวลงของตลาดในภาพรวม ทำให้สร้างโอกาสที่ดีที่จะสะสมกองทุนที่ลงทุนในบริษัทประเภทนี้เพิ่มเติม<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

2. การ DCA สะสม DR (Depository Receipt) ก็เป็นทางเลือกที่น่าสนใจ สำหรับนักลงทุนระยะยาวที่อยากลงทุนล้อไปกับดัชนีที่น่าสนใจทั่วโลก  
ซึ่งสามารถ search และซื้อขายได้บนกระดานหุ้นปกติ และมีค่าธรรมเนียมที่ถูกกว่าการลงทุนในกองทุนรวม  
โดยในระยะ 1-2 ปีที่ผ่านมา เริ่มมี DR ที่น่าสนใจเปิดให้นักลงทุนซื้อขายบนกระดานหุ้นไทยเพิ่มขึ้นเรื่อยๆ
<br><br>
DR ที่น่าสนใจ เช่น  
**NDX01** อ้างอิงดัชนี NASDAQ 100 ที่ประกอบด้วยหุ้นบริษัทนวัตกรรมชั้นนำขนาดใหญ่ 100 บริษัทของตลาดหลักทรัพย์ NASDAQ ในสหรัฐฯ,  
**STAR5001** อ้างอิงดัชนี STAR 50 ที่ลงทุนในหุ้นเทคโนโลยีนวัตกรรมของจีนที่มีแนวโน้มได้การสนับสนุนจากภาครัฐ,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 
