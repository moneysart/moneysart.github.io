---
title: สรุปประเด็นการลงทุน, ก่อนสัปดาห์วันที่ 11 - 15 เมษายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 10 เมษายน 2565
category: weekly
tag: [summary, Y2022Q2]
canonical_url: /weekly/summary/2022-04-10/
permalink: /weekly/summary/2022-04-10/
date: 2022-04-09
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -0.28%, S&P500 -1.27%, NASDAQ -3.86%, EU STOXX 600 +0.58% (ยุโรป), CSI300 -1.06% (จีน), TOPIX -2.44% (ญี่ปุ่น), SENSEX +0.29% (อินเดีย), VN100 -2.31% (เวียดนาม), SET -0.90%

2. ราคาน้ำมันปรับตัวลงเป็นสัปดาห์ที่สองติดต่อกัน ภายหลังหลายประเทศประกาศปล่อยน้ำมันสำรองออกสู่ตลาด หลังสหรัฐฯ ออกมาประกาศก่อนหน้า นอกจากนั้นการปิดเมืองภายในประเทศจีน จากการระบาดระลอกใหม่ของ Covid ยังเป็นอีกปัจจัยที่ลดความต้องการใช้น้ำมัน อย่างไรก็ตาม ปริมาณน้ำมันที่เพิ่มเข้ามาในระบบมีแนวโน้มเป็นปัจจัยระยะสั้น-กลาง และยังไม่สามารถทดแทนปริมาณน้ำมันจากรัสเซียในระยะยาว หากความขัดแย้งระหว่างยูเครน-รัสเซียยังยืดเยื้อยาวนาน
([อ้างอิง](https://www.reuters.com/business/energy/oil-headed-3-weekly-fall-emergency-stocks-release-2022-04-08/)) 

3. ตลาดหุ้นสหรัฐฯ ปรับตัวลง ภายหลังธนาคารกลาง (Fed) เปิดเผยรายงานการประชุมล่าสุด ว่าจะลดปริมาณเงินในระบบอย่างรวดเร็ว และมีแนวโน้มว่าจะขึ้นอัตราดอกเบี้ย 0.5% ในการประชุมรอบต่อไปของปีนี้ เพื่อพยายามลดอัตราเงินเฟ้อที่ยังอยู่ในระดับสูง โดยท่าทีครั้งนี้ส่งผลต่อการประเมินราคาหุ้นในภาพรวม โดยเฉพาะอย่างยิ่งหุ้นเทคโนโลยีที่ยังไม่มีผลกำไรแท้จริง อย่างไรก็ตาม โดยนักวิเคราะห์แสดงความกังวลว่าอาจนำไปสู่ภาวะเศรษฐกิจถดถอย
([อ้างอิง1](https://www.cnbc.com/2022/04/06/fed-minutes-march-2022-meetings-.html), 
[อ้างอิง2](https://www.cnbc.com/2022/04/08/heres-how-the-fed-raising-interest-rates-can-help-get-inflation-lower-and-why-it-could-fail.html)) 



### การลงทุนน่าสนใจ

1. แม้มีความน่ากังวลว่าเศรษฐกิจอาจชะลอตัว หรืออาจแย่สุดถึงขั้นถดถอย  
การลงทุนในบริษัทชั้นนำที่แข็งแกร่งยังเป็นแนวทางที่ให้ผลตอบแทนต่อความเสี่ยงที่น่าดึงดูดที่สุด   
นอกจากนั้น อาจพิจารณาลงทุนในกองทุนที่เน้นประเทศที่มีโอกาสเติบโตได้สูงไปอีกหลายปี<br><br>
แนะนำนักลงทุน DCA ในกองทุนที่สนใจอย่างสม่ำเสมอ  
โดยหากนักลงทุนมีความกังวลมาก อาจพิจารณาแบ่งเงินลงทุนบางส่วนไว้เพื่อช้อนซื้อภายหลังสภาพการทางเศรษฐกิจมีความชัดเจนขึ้น<br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน
