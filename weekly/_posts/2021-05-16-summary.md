---
title: สรุปประเด็นการลงทุน, ก่อนสัปดาห์วันที่ 17 - 21 พฤษภาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 16 พฤษภาคม 2564
category: weekly
tag: [summary, Y2021Q2]
canonical_url: /weekly/summary/2021-05-16/
permalink: /weekly/summary/2021-05-16/
date: 2021-05-16
---

### ประเด็นน่าสนใจ

1. ตลาดหุ้นส่วนใหญ่ปรับตัวลดลง ยกเว้นจีนและเวียดนาม โดย Dow Jones -1.14%, S&P500 -1.39%, NASDAQ -2.34%, EU STOXX 600 -1.71% (ยุโรป), CSI300 +2.29% (จีน), TOPIX -2.57% (ญี่ปุ่น), SENSEX -0.96% (อินเดีย), VN100 +2.54% (เวียดนาม), SET -2.24%

2. โดยตลาดฝั่งตะวันตก ปรับตัวลดลงรุนแรงในวันอังคาร และวันพุธ เนื่องจากประกาศเงินเฟ้อฝั่งผู้บริโภคของสหรัฐฯ เดือนเมษายน ที่ปรับตัวขึ้นเกินคาดการณ์ ทำให้นักลงทุนกังวลว่าธนาคารกลางสหรัฐฯ (FED) อาจพิจารณาลดมาตรการสนับสนุนทางการเงินและการคลัง ([อ้างอิง](https://www.bbc.com/news/business-57070373))

3. อย่างไรก็ตาม ตลาดกลับมาปรับตัวเพิ่มในวันพฤหัสและศุกร์ หลังจาก FED ออกมาให้ข่าวว่า จะยังใช้นโยบายการเงินแบบผ่อนคลายต่อไป และเชื่อว่าเงินเฟ้อที่ปรับขึ้นมากเป็นเรื่องชั่วคราว ([อ้างอิง](https://www.cnbc.com/2021/05/12/inflation-spooks-stocks-and-raises-fear-the-fed-is-wrong-that-the-price-spike-is-temporary.html))

4. ส่วนจีนและเวียดนาม ดูเหมือนจะไม่ได้รับผลกระทบเชิงลบกับข่าวนี้ เนื่องมามีการเติบโตทางเศรษฐกิจที่ไม่ได้พึ่งพานโยบายการกระตุ้นของประเทศฝั่งตะวันตกมากนัก

5. ด้านหุ้นเทคโนโลยีของจีน ยังไม่ฟื้นตัว แม้ราคาถือว่าปรับลงมาอยู่ในระดับถูก เนื่องจากยังมีความกังวลเรื่องการสอบสวน และการบังคับใช้กฎหมายการควบคุมการผูกขาด โดยมีบริษัทที่ถูกปรับโทษไปแล้ว หรืออยู่ในระหว่างตรวจสอบหลายบริษัท เช่น Alibaba, Tencent, Meituan

6. ฝั่งเวียดนาม แม้จะมีข่าวการระบาดรอบใหม่ของ Covid-19 หลังจากไม่พบการระบาดมาหนึ่งเดือน แต่ดัชนียังปรับตัวเพิ่ม โดยนักลงทุนยังคงมีมุมมองเชิงบวก ทั้งทางด้านโครงสร้างเศรษฐกิจ แนวโน้มการเติบโต โดยยอดการส่งออกไปยังสหรัฐฯ ในสี่เดือนแรกของปี 2021 เติบโตถึง 50% เมื่อเทียบกับปีที่แล้ว

7. ตลาดหุ้นไต้หวันปรับตัวลงแรง ตั้งแต่วันอังคาร และยังไม่ฟื้นตัว เนื่องมาจากการแพร่ระบาดของ Covid-19 ที่ยอดผู้ติดเชื้อรายวันพุ่งสูงสุด ตั้งแต่มีการระบาดเมื่อปี 2020 โดยมีความกังวลว่าอาจเป็นสายพันธุ์อินเดีย ที่แพร่กระขายได้รวดเร็ว โดยไต้หวันเริ่มมีนโยบายให้ร้านค้าบางประเภทปิดทำการชั่วคราว ([อ้างอิง](https://asia.nikkei.com/Spotlight/Coronavirus/Taiwan-raises-COVID-restrictions-after-surge-in-cases))

8. การแย่งชิงผู้ใช้ในธุรกิจ Digital Wallets ทวีความเข้มข้น โดย Google (Alphabet Inc.) ประกาศร่วมมือกับ Wise และ Western Union เปิดตัวช่องทางการโอนเงินระหว่างประเทศโดยใช้ Google Pay เริ่มที่ผู้ใช้ในสหรัฐฯ ที่สามารถโอนเงินให้ผู้ใช้ในอินเดีย และสิงคโปร์ได้ และจะขยายไปสู่ประเทศอื่นๆ อย่างน้อย 200 ประเทศ ภายในสิ้นปี ([อ้างอิง](https://www.reuters.com/technology/google-pay-launches-international-money-transfers-with-wise-western-union-2021-05-11/))



### มุมมองนักลงทุนในตลาด (ไม่ใช่คำแนะนำการลงทุน, [อ้างอิง](https://www.finnomena.com/finnomena-ic/may2021-herd-immunity/))

1. หากเชื่อตาม FED ว่าเงินเฟ้อในช่วงนี้เป็นเรื่องชั่วคราว และ FED จะยังใช้มาตรการการเงินแบบผ่อนคลายต่อไป ตลาดหุ้นฝั่งสหรัฐฯ น่าจะยังปรับตัวขึ้นได้ต่อ เนื่องจาก Earning Yield Gap อยู่ที่ 3% ยังไม่แคบมากนักเมื่อเทียบกับข่วงหลังวิกฤติ Dot Com ปี 2000

2. ตลาดหุ้นยุโรปน่าจะยังปรับตัวบวกได้ต่อไป โดยได้แรงหนุนจากการฟื้นตัวของเศรษฐกิจ และยังมีราคาถูก เมื่อเทียบกับตลาดหุ้นสหรัฐฯ

3. ตลาดหุ้นจีน มีราคาที่น่าสนใจ เนื่องจากท้ายที่สุดแล้ว จะเป็นเศรษฐกิจที่ผลักดันการเติบโต GDP ของโลก โดยประเด็นการแทรกแซงจากภาครัฐน่าจะผ่อนคลายในระยะยาว นอกจากนั้นตราสารหนี้ก็ยังก็เป็นอีกสินทรัพย์ที่นักลงทุนสามารถพิจารณาลงทุน หากต้องการการเติบโตที่น่าสนใจ และมีความผันผวนต่ำ
