---
title: สรุปประเด็นการลงทุน, ก่อนสัปดาห์วันที่ 20 - 24 มิถุนายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 19 มิถุนายน 2565
category: weekly
tag: [summary, Y2022Q2]
canonical_url: /weekly/summary/2022-06-19/
permalink: /weekly/summary/2022-06-19/
date: 2022-06-18
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -4.79%, S&P500 -5.79%, NASDAQ -4.78%, EU STOXX 600 -4.61% (ยุโรป), CSI300 +1.65% (จีน), TOPIX -5.52% (ญี่ปุ่น), SENSEX -5.42% (อินเดีย), VN100 -6.17% (เวียดนาม), SET -4.49%

2. ตลาดหุ้นเกือบทั่วโลกปรับตัวลงรุนแรง ภายหลังธนาคารกลางสหรัฐฯ (Fed) ตัดสินใจปรับขึ้นอัตราดอกเบี้ย 0.75% เป็นการปรับขึ้นดอกเบี้ยที่สูงที่สุดตั้งแต่ปี 1994 โดยสามดัชนีหลักของสหรัฐปรับตัวลงแล้งประมาณ 10% ในสองสัปดาห์ที่ผ่านมา
([อ้างอิง](https://www.cnbc.com/2022/06/16/stock-market-news-futures-open-to-close.html)) 

3. นอกจากนั้น ประธาน Fed ยังได้ให้การต่อรัฐสภาสหรัฐฯ ว่าจะให้ความสำคัญอย่างยิ่งยวดที่จะควบคุมเงินเฟ้อให้กลับลงมาที่เป้าหมาย 2% โดยอัตราเงินเฟ้อในปัจจุบันอยู่สูงกว่า 8% 
([อ้างอิง1](https://www.cnbc.com/2022/06/17/powell-vows-that-the-fed-is-acutely-focused-on-bringing-down-inflation-.html), 
[อ้างอิง2](https://www.cnbc.com/2022/06/17/fed-promises-unconditional-approach-to-taking-down-inflation-in-report-to-congress.html)) 

4. ตลาดจีนสามารถยืนระยะ สวนทางแนวโน้มความกังวลเศรษฐกิจถดถอยทั่วโลก ภายหลังตัวเลขการเติบโตทางเศรษฐกิจออกมาดีกว่าคาด แม้จะมีการ lockdown หลายพื้นที่ในช่วงที่ผ่านมา คาดว่าจากนี้การเติบโตภายในประเทศจีนจะเริ่มดีขึ้น
([อ้างอิง](https://www.finnomena.com/finnomena-ic/finnomena-market-alert-china-12/)) 

5. ผู้บริโภคในประเทศไทยจะได้รับผลกระทบค่าครองชีพมากขึ้นอีก สะท้อนผ่านรายงาน มาม่าขอขึ้นราคาบะหมี่กึ่งสำเร็จรูปจาก 6 เป็น 7 บาท เป็นสัญญาณชี้ว่าผู้ผลิตสินค้าในประเทศไม่สามารถแบกรับภาระต้นทุนจากราคาพลังงานและโภคภัณฑ์ที่ยืนอยู่ในระดับสูงได้อีกต่อไป
([อ้างอิง](https://www.finnomena.com/the-opportunity/news-update-16-06-2022-3/)) 



### การลงทุนน่าสนใจ

1. เศรษฐกิจโลกมีโอกาสชะลอตัวในระยะสั้น-กลาง ภายหลัง Fed เน้นการควบคุมเงินเฟ้อ และดูพร้อมยอมให้เศรษฐกิจชะลอตัว เป็นช่วงเวลาที่นักลงทุนระยะสั้นต้องใช้ความระมัดระวัง<br><br>
อย่างไรก็ตามนักลงทุนระยะยาวควรใช้ประโยชน์ในการทยอยสะสมกองทุนที่ลงทุนในบริษัทที่แข็งแกร่ง และมีฐานะการเงินมั่นคง โดยเฉพาะอย่างยิ่งหลายบริษัทปรับตัวลงมาอยู่ในระดับราคาที่น่าสนใจมาก<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี

2. หุ้นเทคโนโลยีจีนยังแสดงความแข็งแกร่งโดยเปรียบเทียบกับหุ้นเทคโนโลยีของอเมริกาและยุโรป  
รวมถึงโอกาสการฟื้นตัวของการบริโภคในประเทศจีน เป็นแรงหนุนเพิ่มความน่าสนใจสำหรับผู้ต้องการทยอยสะสม<br><br>
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน  

3. ตลาดเวียดนามยังน่าสนใจสะสมต่อเนื่องสำหรับแผนลงทุนระยะยาว<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 