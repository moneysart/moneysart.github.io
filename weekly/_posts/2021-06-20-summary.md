---
title: สรุปประเด็นการลงทุน, ก่อนสัปดาห์วันที่ 21 - 25 มิถุนายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 20 มิถุนายน 2564
category: weekly
tag: [summary, Y2021Q2]
canonical_url: /weekly/summary/2021-06-20/
permalink: /weekly/summary/2021-06-20/
date: 2021-06-20
---

### ประเด็นน่าสนใจ

1. ตลาดหุ้นส่วนใหญ่ปรับตัวลง จากการประกาศแนวทางขึ้นอัตราดอกเบี้ย และการเมืองระหว่างประเทศ โดย Dow Jones -3.45%, S&P500 -1.91%, NASDAQ -0.28%, EU STOXX 600 -1.20% (ยุโรป), CSI300 -2.34% (จีน), TOPIX -0.38% (ญี่ปุ่น), SENSEX -0.25% (อินเดีย), VN100 +0.63% (เวียดนาม), SET -1.44%

2. ธนาคารกลางของสหรัฐอเมริกา (Fed) ประกาศคงอัตราดอกเบี้ยในระดับต่ำ และคงอัตราการทำ QE ไว้ที่ระดับเดิม โดยคาดการณ์ว่า Fed จะปรับขึ้นอัตราดอกเบี้ยในปี 2023 อย่างไรก็ผลการประกาศแสดงว่าอัตราการฟื้นตัวของเศรษฐกิจนั้นเร็วกว่าที่ Fed คาดการณ์ ต้องติดตามดูว่า Fed จะมีการปรับเปลี่ยนแผนการอย่างไรในการประกาศนโยบายครั้งต่อไป ([อ้างอิง](https://www.cnbc.com/2021/06/16/the-federal-reserve-now-forecasts-at-least-two-rate-hikes-by-the-end-of-2023.html)) 

3. อย่างไรก็ตามอัตราผลตอบแทนพันธบัตรรัฐบาลสหรัฐอเมริกายังปรับตัวลดลง เนื่องจากการคาดการณ์ว่าเงินเฟ้อผ่านจุดสูงสุดไปแล้ว และ Fed ประกาศคงนโยบาย QE ต่อไป โดยยังไม่มีการระบุว่าจะลดขนาด QE ลงเมื่อไหร่ ทำให้หุ้นกลุ่มเติบโตปรับตัวลดลงน้อยกว่าหุ้นกลุ่มอื่นๆ ที่ในภาพรวมปรับตัวลงในสัปดาห์ที่ผ่านมา ([อ้างอิง](https://www.reuters.com/article/usa-stocks-weekahead-idUSL2N2NZ1P4))

4. รัฐบาลจีนประกาศกฏหมายใหม่ เพื่อป้องกันข้อมูลภายในประเทศ ให้อำนาจประธานาธิบดี Xi Jinping สั่งปิด-ปรับ-ยึดไปอนุญาตประกอบกิจการ กับบริษัทที่ทำข้อมูลภายในประเทศรั่วไหล โดยมองว่าจะกระทบกับบริษัทเทคโนโลยีต่างๆ อย่างไรก็ตาม ราคาหุ้นในสัปดาห์นี้ของบริษัทอย่าง Alibaba, Tencent, Meituan ไม่ได้รับผลกระทบมาก เนื่องจากมีแรงกดดันอยู่ก่อนหน้าแล้ว ([อ้างอิง](https://www.straitstimes.com/asia/east-asia/chinas-new-data-law-gives-xi-the-power-to-shut-down-tech-firms))

5. ตลาดหุ้นจีนทั้ง A-shares และ Hong Kong ปรับตัวลงแรงติดต่อกันเมื่อวันอังคารและวันพุธ โดยมีแรงกดดันหลักมาจากความตึงเครียดระหว่างกลุ่มประเทศ G7 และรัฐบาลจีน (และรัสเซีย) รวมยังขาดปัจจัยเชิงบวกระยะสั้น เป็นเหตุให้นักลงทุนต่างชาติขายสินทรัพย์ออกจากภาคธุรกิจที่อาจมีการประเมินราคาสูงกว่ามูลค่าที่แท้จริง เช่น กลุ่ม material และ healthcare ([อ้างอิง1](https://www.reuters.com/article/china-stocks-midday-idUSL3N2NX1DU), [อ้างอิง2](https://www.reuters.com/article/china-stocks-close/china-shares-end-lower-as-material-firms-foreign-outflow-concerns-weigh-idUSAZN01A4UK)) 

6. ผู้นำกลุ่มประเทศอุตสาหกรรมชั้นนำ 7 ประเทศ ([G7](https://en.wikipedia.org/wiki/Group_of_Seven)) ประกาศจะร่วมกันให้ความช่วยเหลือด้านวัคซีน Covid กับประเทศที่ยากจนเป็นจำนวนรวม 1 พันล้านโดส ([อ้างอิง1](https://www.bbc.com/news/uk-57461640)) ซึ่งนับรวมประกาศก่อนหน้าของสหรัฐอเมริกา และสหราชอาณาจักร ([อ้างอิง2](https://www.moneymattersthailand.com/weekly/summary/2021-06-13/)) อย่างไรก็ตามประเทศที่กำลังเผชิญวิกฤติ Covid ยังต้องการความช่วยเหลือเพิ่มเติมตามเป้าหมายที่องค์การอนามัยโลกคาดการณ์ ([อ้างอิง3](https://www.bbc.com/news/57427877))

7. ตลาดค้าปลีกและส่งออกของเวียดนามขยายช่องทางเติบโตอย่างต่อเนื่อง ล่าสุดผู้ให้บริการ e-commerce ชั้นนำของโลกอย่าง Amzaon และ Alibaba พยายามแข่งขันกันให้ผู้ค้าขายสินค้าในเวียดนาม จดทะเบียนร้านค้า online บน platform ของตน หลังความต้องการสินค้าที่ผลิตในเวียดนามเติบโตสามเท่าในปีที่ผ่านมา เช่น สินค้าประเภท เครื่องมือเครื่องใช้ทั่วไป เครื่องครัว และเครื่องแต่งกาย ([อ้างอิง](https://e.vnexpress.net/news/business/industries/amazon-alibaba-race-to-recruit-vietnamese-merchants-4295188.html)) 

8. นายกรัฐมนตรีไทย ออกมาประกาศเป้าหมาย เปิดประเทศใน 120 วัน และตั้งเป้ากระจายวัคซีน Covid 105.5 ล้านโดสในปีนี้ โดยเป้าหมายการเปิดประเทศจะเริ่มนับจากวันที่ 1 ก.ค. นี้ ที่จะเริ่มทดลอง "ภูเก็ต แซนด์บ็อกซ์" ให้นักท่องเที่ยวต่างชาติที่ฉีดวัคซีนครบแล้วสามารถเดินทางเข้าพื้นที่ได้โดยไม่ต้องกักตัว ([อ้างอิง1](https://www.bangkokbiznews.com/news/detail/944304), [อ้างอิง2](https://www.bangkokbiznews.com/news/detail/944091)) 

9. Disney+ เตรียมเปิดให้บริการในไทยแล้ว โดยจะเริ่มการ streaming ในวันที่ 30 มิถุนายน นี้ โดย Disney ให้ AIS เป็นผู้ให้บริการ Disney+ Hotstar ในประเทศไทย ใครสนใจลองเข้าไปดูรายละเอียดกันได้ที่ [https://www.disney.co.th/](https://www.disney.co.th/) ฝั่งตัว Disney เอง นอกจากการขยายธุรกิจ streaming ไปยังประเทศต่างๆ ทั่วโลกแล้ว ในปีนี้ก็น่าจะได้รับแรงหนุนการกลับมาของธุรกิจสวนสนุกทั่วโลก ที่กลับมาเปิดให้บริการได้อีกครั้ง



### มุมมองนักลงทุนในตลาด (ไม่ใช่คำแนะนำการลงทุน)

1. นักลงทุนมองว่าการปรับตัวลดลงของ bond yield และเงินเฟ้อที่น่าจะผ่านจุดสูงสุดไปแล้ว เป็นสัญญาณว่าหุ้นเติบโต (growth stock) รวมถึงหุ้นกลุ่ม defensive ที่มีอำนาจกำหนดราคาสูง เช่น กลุ่ม healthcare จะกลับมาทำผลงานได้ดีอีกครั้ง ([อ้างอิง](https://www.finnomena.com/ktam/belief-allocation-jun2021-2/))

2. กลุ่ม REIT ในไทยน่าสนใจ หลังกลับมาทำผลตอบแทนได้ดีในระยะหนึ่งเดือนที่ผ่านมา หลังกลุ่ม REIT ทั่วโลก ที่ปรับตัวขึ้นนำมาแล้วหลายเดือน น่าจะผ่านจุดต่ำสุดไปแล้ว อีกทั้งยังได้ปัจจัยหนุนจากเป้าหมายเปิดประเทศของรัฐบาล

3. หุ้นเทคโนโลยีจีนยังน่าทยอยสะสม เนื่องจากปัจจัยกดดันที่เพิ่มขึ้นในตลาดจีนไม่ได้ส่งผลมากนัก อาจแสดงว่ารับข่าวร้ายไปมากแล้ว อย่างไรก็ตามยังมีความเสี่ยงหากมีนโยบายภาครัฐที่ส่งผลกระทบรุนแรง
