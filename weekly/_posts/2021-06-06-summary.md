---
title: สรุปประเด็นการลงทุน, ก่อนสัปดาห์วันที่ 7 - 4 มิถุนายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 6 มิถุนายน 2564
category: weekly
tag: [summary, Y2021Q2]
canonical_url: /weekly/summary/2021-06-06/
permalink: /weekly/summary/2021-06-06/
date: 2021-06-05
---

### ประเด็นน่าสนใจ

1. ตลาดหุ้นยัง risk on ปรับตัวบวกถ้วนหน้า โดย Dow Jones +0.66%, S&P500 +0.61%, NASDAQ +0.48%, EU STOXX 600 +0.80% (ยุโรป), CSI300 -0.73% (จีน), TOPIX +0.60% (ญี่ปุ่น), SENSEX +1.32% (อินเดีย), VN100 +3.66% (เวียดนาม), SET +1.87%

2. ข่าวดีหุ้นตก ข่าวร้ายหุ้นขึ้น แสดงความบิดเบี้ยวระหว่างตัวเลขทางเศรษฐกิจจริงและดัชนีตราสารทุน โดยเฉพาะอย่างยิ่งในสหรัฐฯ นักลงทุนโปรดใช้ความระมัดระวัง ตัวอย่างเช่น เมื่อวันพฤหัส ตัวเลขการเพิ่มขึ้นของการจ้างงานในสหรัฐฯ ปรับตัวสูงขึ้น ([อ้างอิง](https://www.cnbc.com/2021/06/03/adp-private-payrolls-may-2021.html)) กดดันให้ตลาดหุ้นปรับตัว เนื่องจากความกังวลว่าธนาคารกลางสหรัฐฯ (Fed) จะปรับดอกเบี้ยขึ้น แต่ตลาดกลับมาบวกได้ในวันศุกร์ หลังรายงานว่าตัวเลขการจ้างงานยังต่ำกว่าเป้าหมาย ([อ้างอิง](https://www.cnbc.com/2021/06/04/jobs-report-may-2021.html))

3. คณะกรรมาธิการสหภาพยุโรป (European commission) ประกาศวงเงิน 7.5 แสนล้านยูโร (หรือกว่า 9 แสนล้าน USD) ให้ 27 ประเทศสมาชิก EU นำไปดำเนินมาตรการกระตุ้นเศรษฐกิจ ซึ่ง EU จะเริ่มกระจายวงเงินส่วนแรก (13% ของวงเงินทั้งหมด) ในไม่กี่เดือนข้างหน้า คำแถลงเน้นถึงการสร้างสังคมที่สะอาด ใช้ประโยชน์จากเทคโนโลยีสมัยใหม่ และแข็งแรง (to make [the] EU greener, more digital and resilient -- [อ้างอิง](https://bm.ge/en/article/eu-ready-to-provide--900-billion-stimulus-package-for-member-states/83920))

4. รัฐบาลจีนประกาศปรับนโยบาย [Two-Child Policy](https://en.wikipedia.org/wiki/Two-child_policy) เป็น [Three-Child Policy](https://en.wikipedia.org/wiki/Three-child_policy) หลังอัตราการเด็กเกิดใหม่ในปี 2020 มีค่าต่ำสุดตั้งแต่ปี 1960 และกำลังเข้าสู่สังคมผู้สูงอายุ (aging society) โดยรัฐบาลจีนคาดหวังให้มีจำนวนประชากรรุ่นใหม่มาช่วยผลักดันเศรษฐกิจ อย่างไรก็ตามผลสำรวจที่จัดทำออนไลน์บอกว่าชาวจีนส่วนมากไม่คิดว่าจะมีลูกสามคน ([อ้างอิง](https://www.reuters.com/world/china/china-says-each-couple-can-have-three-children-change-policy-2021-05-31/))

5. องค์กรควบคุมธุรกิจธนาคารและประกันของจีนอนุมัติให้ Ant Group ประกอบธุรกิจให้บริการสินเชื่อส่วนบุคคลได้ โดยเป็นการตั้งบริษัทใหม่ที่ Ant Group เป็นผู้ถือหุ้นใหญ่ ถือเป็นก้าวสำคัญของ Ant Group หลังการปรับโครงสร้างให้เป็น holding company และเป็นสัญญาณที่ดีว่า Ant Group สามารถจัดโครงสร้างธุรกิจใหม่ให้รัฐบาลจีนยอมรับ และจะนำไปสู่กระบวนการ IPO ต่อไป ([อ้างอิง](https://www.cnbc.com/2021/06/03/china-approves-jack-mas-ant-group-to-operate-consumer-finance-firm.html)) 
 
6. องค์การอนามัยโลก (WHO) ประกาศรับรองให้วัคซีน Sinovac สามารถใช้ได้ภายใต้ภาวะฉุกเฉิน โดยแนะนำให้ใช้กับผู้ที่มีอายุ 18 ปีขึ้นไป ([อ้างอิง](https://www.who.int/news/item/01-06-2021-who-validates-sinovac-covid-19-vaccine-for-emergency-use-and-issues-interim-policy-recommendations))

7. สหรัฐฯ ประกาศแผนกระจายวัคซีน Covid จำนวน 25 ล้านโดส แก่ประเทศที่กำลังประสบปัญหาการควบคุมการระบาดของโรค ซึ่งรวมถึงไทยและประเทศในกลุ่มอาเซียนอื่นๆ โดยเป็นแผนกระจายวัคซีนล๊อตแรก จากเป้าหมายทั้งหมด 80 ล้านโดสที่สหรัฐฯ ประกาศว่าจะให้ความช่วยเหลือประเทศต่างๆ ([อ้างอิง](https://www.reuters.com/business/healthcare-pharmaceuticals/biden-says-us-send-25-million-covid-vaccines-around-world-2021-06-03/))

8. SCB EIC หน่วยงานวิเคราะห์เศรษฐกิจของธนาคารไทยพาณิชย์ ปรับลดประมาณการเติบโตของเศรษฐกิจไทยในปีนี้เป็น 1.9% จากเดิม 2% เนื่องจากการระบาดระลอกใหม่ของ Covid โดยภาคการท่องเที่ยวยังคงได้รับกระทบหนัก อย่างไรก็ตามภาคการส่งออกยังขยายตัวได้ดีตามการฟื้นตัวของเศรษฐกิจโลกโดยเฉพาะที่ส่งออกไปยังกลุ่มประเทศพัฒนาแล้ว ([อ้างอิง](https://www.scbeic.com/th/detail/product/7606))



### มุมมองนักลงทุนในตลาด (ไม่ใช่คำแนะนำการลงทุน)

1. ดัชนี [MSCI China](https://www.msci.com/msci-china-all-shares) โดยเฉพาะอย่างยิ่งหุ้นกลุ่มเทคโนโลยีของจีนทั่วโลก น่าสะสม หลังปรับตัวลงหนักในช่วงเดือนกุมภาพัธ์ และ side-way มาตั้งแต่ปลายเดือนมีนาคม จนปัจจุบันมีแนวโน้มปรับตัวขึ้นเล็กน้อย เนื่องจากนักวิเคราะห์คาดการณ์ว่าทางการจีนมีแนวโน้มจะผ่อนปรนนโยบายที่เข้มงวดกับบริษัทใหญ่ที่ทำธุรกิจในจีนที่ หลังเป็นประเด็นกดดันมาหลายเดือน.

2. ดัชนีหุ้น Vietnam ยังทำ new high อย่างต่อเนื่อง แม้จะมีปัจจัยกดดันเรื่องการระบาดของ Covid ระลอกใหม่ แต่มีปัจจัยบวก ทั้งเรื่องแนวโน้มการเติบโตของเศรษฐกิจในอนาคด และสภาพคล่องที่มากขึ้นจากนักลงทุนรายย่อยในประเทศเวียดนามเอง ผู้สนใจอาจพิจารณาทยอยสะสม โดยแบ่งเงินทุนบางส่วนไว้ลงทุนเพิ่มเมื่อตลาดมีการปรับฐาน
