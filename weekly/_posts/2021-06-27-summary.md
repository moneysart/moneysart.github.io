---
title: สรุปประเด็นการลงทุน, ก่อนสัปดาห์วันที่ 28 มิถุนายน - 2 กรกฎาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 20 มิถุนายน 2564
category: weekly
tag: [summary, Y2021Q2]
canonical_url: /weekly/summary/2021-06-27/
permalink: /weekly/summary/2021-06-27/
date: 2021-06-27
---

### ประเด็นน่าสนใจ

1. นักลงทุนหายตกใจ ตลาดหลักๆ ฟื้นผลตอบแทนที่ติดลบอาทิตย์ที่แล้วได้ทั้งหมด โดย Dow Jones +3.44%, S&P500 +2.74%, NASDAQ +2.35%, EU STOXX 600 +1.24% (ยุโรป), CSI300 +2.69% (จีน), TOPIX +0.83% (ญี่ปุ่น), SENSEX +1.11% (อินเดีย), VN100 +0.63% (เวียดนาม), SET -1.88%

2. ราคาน้ำมัน ยังปรับตัวขึ้นต่อเนื่อง จากความต้องการบริโภคที่เพิ่มขึ้นหลังเศรษฐกิจฟื้นตัว แตะระดับสูงสุดตั้งแต่ปี 2018 โดยกลุ่ม OPEC+ วางแผนจะเพิ่มกำลังการส่งออก เพื่อควบคุมราคาน้ำมัน อย่างไรก็ตาม ยังมีความกดดันเรื่องการห้ามอิหร่านส่งออกน้ำมัน และความต้องการน้ำมันในจีน ที่อาจส่งผลให้ราคาน้ำมันปรับตัวขึ้นต่อไป ([อ้างอิง](https://l.facebook.com/l.php?u=https%3A%2F%2Fwww.investing.com%2Fnews%2Fcommodities-news%2Foil-jumps-again-testing-consumers-patience-saudi-minister-mutters-inflation-2542907%3Ffbclid%3DIwAR2sqTi8GB_Xseyui8fsv8f-aYzhhfmxH81LXRbNXTbZMd-c6OBPxIYg-9Q&h=AT3hIn_rsCQYXW4h0x9WP62McOZKpccSPuV9V9TD5F48HgaRingXSokCH6U70Okcpk5XR7XHvl4rNTabOQwqtgQde5JVvKTDmxFd27BK2P98Wbt1Q9Cflzu-IQ&__tn__=%2CmH-R&c[0]=AT1xwE8RbdmsKhMdX_LBTnZiYb3591w-spf6AjOtfWfapCEMtIqIg6B5cw4WWQoGfuBKSV2MKuB-vGIoU90fAd7nJT0wqkJgKGL0WoS_RJwFD4uy5QHL2mrWRcm9EIHYpWeUWLGeskua3cquyQrpvb0l_is)) 

3. ไวรัส Covid สายพันธุ์ Delta ดูน่ากังวลมากขึ้น ภายหลังหนึ่งในประเทศที่มีอัตราการฉีดวัคซีนสูงสุดอย่างอิสราเอล พบการระบาดของ Covid สายพันธุ์นี้ จนต้องมีคำสั่งให้ให้ประชาชนกลับมาใส่หน้ากากเมื่ออยู่ในอาคารอีกครั้ง โดยผู้ที่ฉีดวัคซีน Covid แล้ว จะไม่มีอาการรุนแรง แต่ก็มีอัตราการติดเชื้อที่สูง ([อ้างอิง1](https://www.businessinsider.com/israel-50-of-delta-variant-cases-vaccinated-severe-2021-6), [อ้างอิง2](https://www.timesofisrael.com/virus-czar-says-indoor-mask-rule-could-be-back-friday-as-daily-cases-top-200/)) 

4. ประธานาธิบดี Joe Biden ของสหรัฐอเมริกา ประกาศแผนการและงบประมาณการลงทุนในโครงสร้างฟื้นฐาน โดยมีส่วนเพิ่มเติมใหม่ที่เน้นในเรื่องการพัฒนาระบบขนส่ง และโครงข่ายสื่อสาร เช่น ถนน ทางรถไฟ ระบบขนส่งสาธารณะ ไฟฟ้า น้ำ และอินเตอร์เน็ต อย่างไรก็ตามยังต้องมีการโหวตผ่านสภาอย่างเป็นทางการก่อน ([อ้างอิง1](https://www.usatoday.com/story/news/politics/2021/06/24/biden-senators-agree-1-2-trillion-infrastructure-deal/5333841001/), [อ้างอิง2](https://www.npr.org/2021/06/24/1009923468/heres-whats-included-in-the-infrastructure-deal-that-biden-struck-with-senators)) 

5. Jerome Powell ประธานธนาคารกลางสหรัฐอเมริกา (Fed) แถลงย้ำอีกครั้ง ว่ายังไม่มีแผนการปรับขึ้นดอกเบี้ยเร็วกว่าที่ประกาศก่อนหน้า แม้จะมีสมาชิกบางท่านออกมาให้ความเห็นว่าอาจมีการปรับดอกเบี้ยเร็วกว่าที่คาด เนื่องจากอัตราเงินเฟ้อยังเพิ่มขึ้นอย่างต่อเนื่อง โดย Powell ชี้แจงว่าอัตราการจ้างงานยังอยู่ในระดับต่ำกว่าเป้าหมายมาก ([อ้างอิง](https://www.cnbctv18.com/world/fed-will-not-raise-rates-on-inflation-fears-alone-jerome-powell-9751621.htm)) 

6. Microsoft เปิดตัว Windows 11 พร้อมกับเดินหน้าทำมูลค่าบริษัทสูงสุด ปิดสัปดาห์ที่ market cap 2 ล้านล้าน USD กลายเป็นหนึ่งในสองบริษัทในกลุ่ม 2 trillion club ในปัจจุบัน ซึ่งอีกบริษัทคือ Apple โดย Microsoft มีการเติบโตอย่างแข็งแกร่งในธุรกิจ cloud ซึ่งได้มีการนำมาใช้ในการสร้าง ecosystem ของ Microsoft ให้แข็งแกร่งยิ่งขึ้น ([อ้างอิง1](https://www.theverge.com/2021/6/24/22546791/microsoft-windows-11-announcement-features-updates), [อ้างอิง2](https://www.theverge.com/2021/6/24/22549559/microsoft-2-two-trillion-dollar-market-cap-close), [อ้างอิง3](https://www.aljazeera.com/economy/2021/6/23/microsoft-joins-apple-in-the-2-trillion-club-briefly)) 

7. คณะกรรมการนโยบายการเงิน (กนง.) มีมติ คงอัตราดอกเบี้ยนโยบายในระดับต่ำที่ 0.5% ต่อปี และปรับลดประมาณการเติบโตของเศรษฐกิจลง เนื่องจากการท่องเที่ยวที่ยังไม่ฟื้นตัว รวมถึงผลกระทบจากการระบาดของ Covid ที่ยังไม่ลดความรุนแรง คาดว่าจะมีการเติบโตที่ 1.8% และ 3.9% ในปี 2021 และ 2022 ตามลำดับ โดยปัจจัยขับเคลื่อนมาจากการสนับสนุนการใช้จ่ายตามนโยบายภาครัฐ และการฟื้นตัวของภาคการส่งออกตามเศรษฐกิจโลกที่ฟื้นตัวได้ดีกว่า ([อ้างอิง](https://www.bangkokbiznews.com/news/detail/944993)) 

8. แวะมาดูความเคลื่อนไหว cryptocurrency ที่ยังไม่ฟื้นตัว และมีแรงกดดันโดยการกีดกันการใช้จากประเทศมหาอำนาจ ล่าสุดองค์กร [Crypto Council for Innovation (CCI)](https://cryptoforinnovation.org/) ที่ได้รับการสนับสุนจากบริษัทชั้นนำในอุตสาหกรรมการเงินที่เชื่อในศักยภาพของ cryptocurrency เตรียมจัดงานสัมมนาที่จะรวมผู้เชี่ยวชาญและเชื่อมั่นอย่าง Cathie Wood (ARK Invest) และ Jack Dorsey (Square, Inc.) มาแบ่งปันมุมมองเรื่อง cryptocurrency กับบุคคลในแวดวงการเงิน การลงทุน และผู้สนใจ ([อ้างอิง](https://www.businesswire.com/news/home/20210624005334/en/The-Crypto-Council-for-Innovation-Cathie-Wood-and-Jack-Dorsey-To-Host-%E2%80%9CThe-%E2%82%BF-Word-How-Institutions-Can-Embrace-Bitcoin%E2%80%9D)) โดยงานสัมมนาจะจัดขึ้นในวันที่ 21-07-2021 ผู้สนใจสามารถดูรายละเอียดได้ที่ [https://www.thebword.org/c/the-b-word](https://www.thebword.org/c/the-b-word) 

9. ตลาดหลักทรัพย์ไทยเตรียมพัฒนาระบบการซื้อขายหลักทรัพย์ผ่าน Settrade Streaming ให้เชื่อมโยงการลงทุนไปยังตลาด cryptocurrency ได้ โดยตั้งใจให้ Settrade Streaming เป็นตัวกลางที่เชื่อมโยงการซื้อขายสินทรัพย์ได้ทุกประเภท ไม่ว่าจะเป็น หุ้น, กองทุน, DR, รวมถึง Digital Asset เพื่อให้นักลงทุนไม่ต้องเปิดบัญชีซ้ำซ้อน หรือซื้อขายสินทรัพย์ลงทุนผ่านตลาดหลายแห่ง ([อ้างอิง1](https://techsauce.co/news/set-develop-settrade-streaming-cryptocurrency), [อ้างอิง2](https://siamblockchain.com/2021/06/25/settrade-will-launch-trading-bitcoin-soon/)) 



### การลงทุนน่าสนใจ (ไม่ใช่คำแนะนำการลงทุน)

1. นักลงทุนส่วนมากยังเชื่อว่า Fed จะยังไม่มีการเปลี่ยนแปลงนโยบายการเงินอย่างกะทันหัน และเชื่อว่าหุ้นกลุ่ม growth จะ outperform ในระยะสั้นและระยะกลาง โดยหากตลาดมีการปรับฐานก็เป็นจังหวะที่น่าสะสมเพิ่ม ([อ้างอิง1](https://www.finnomena.com/taspong/news-update-22-06-2021/),  [อ้างอิง2](https://www.cnbc.com/2021/06/21/a-10percent-to-15percent-correction-could-be-a-significant-opportunity-invesco-.html)), <br>
ผู้ชื่นชอบกองทุนหุ้น growth สะสมได้ ทั้งแบบมั่นคง ([TMBGQG](https://www.finnomena.com/fund/TMBGQG)), แบบเติบโต ([ONE-UGG-RA](https://www.finnomena.com/fund/ONE-UGG-RA), [KF-US](https://www.finnomena.com/fund/KF-US)), และแบบสายซิ่ง ([TMB-ES-INTERNET](https://www.finnomena.com/fund/TMB-ES-INTERNET))

2. ส่วนใครสนใจเกาะ trend การเติบโตของอุตสาหกรรม semiconductor ซึ่งเป็นส่วนสำคัญของการพัฒนาเทคโนโลยีในปัจจุบัน ช่วงนี้มีกองทุนออกมาหลายตัวที่ผู้ชื่นชอบอาจพิจารณาจัดสัดส่วนการลงทุนแบบ thematic ได้ ลองอ่านรายละเอียดเพิ่มเติมจาก [บทความ Finnomena](https://www.finnomena.com/mrserotonin/scbsemi-we-evosemi-lhsemicon/) 
