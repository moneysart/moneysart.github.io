---
title: สรุปประเด็นการลงทุน, ก่อนสัปดาห์วันที่ 5 - 9 กรกฎาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 4 กรกฎาคม 2564
category: weekly
tag: [summary, Y2021Q3]
canonical_url: /weekly/summary/2021-07-04/
permalink: /weekly/summary/2021-07-04/
date: 2021-07-04
---

### ประเด็นน่าสนใจ

1. ตลาดหุ้นสหรัฐฯ และเวียดนามปรับตัวขึ้นโดดเด่น โดย Dow Jones +1.02%, S&P500 +1.67%, NASDAQ +1.94%, EU STOXX 600 -0.18% (ยุโรป), CSI300 -3.03% (จีน), TOPIX -0.32% (ญี่ปุ่น), SENSEX -0.83% (อินเดีย), VN100 +3.22% (เวียดนาม), SET -0.88%

2. ไวรัส Covid สายพันธู๋ Delta กระจายตัวมากขึ้น ขณะนี้มีการตรวจพบการระบาดแล้วใน 98 ประเทศทั่วโลก รวมถึงประเทศไทย ขณะที่องค์การอนามัยโลก (WHO) ออกมาเตือนให้ผู้นำประเทศต่างๆ ทั่วโลกเร่งอัตราการฉีดวัคซีนให้เร็วขึ้น และให้บริษัทผู้ผลิตวัคซีน โดยเฉพาะวัคซีนประเภท mRNA เพิ่มการผลิตและถ่ายทอดความรู้  เนื่องจากผู้ที่ได้รับวัคซีน Covid แล้วมีอัตราการติดเชื้อที่ต่ำกว่าผู้ที่ยังไม่ได้รับวัคซีน ([อ้างอิง1](https://news.un.org/en/story/2021/07/1095252), [อ้างอิง2](https://www.marketwatch.com/story/rising-covid-19-cases-in-california-highlight-risks-of-delta-variant-as-who-head-warns-world-in-dangerous-period-of-pandemic-11625237936), 
[อ้างอิง3](https://www.bangkokpost.com/thailand/general/2140051/delta-strain-to-dominate-in-the-capital)) 

3. Bond Yield 10 ปี ของ[สหรัฐอเมริกา](https://www.cnbc.com/quotes/US10Y) และ[ยุโรป](https://ycharts.com/indicators/10year_eurozone_central_government_bond_par_yield_curve) ยังปรับตัวลงอย่างต่อเนื่อง ส่งผลให้ตลาดหุ้นฝั่งตะวันตก โดยเฉพาะกลุ่มเทคโนโลยีปรับตัวขึ้นอย่างต่อเนื่อง และน่าจะยังมี momentum ที่จะไปต่อเนื่องอัตราการจ้างงานของสหรัฐฯ ยังห่างจากเป้าหมายของธนาคารกลางสหรัฐฯ (Fed) ทำให้ Fed น่าจะยังไม่มีการเปลี่ยนแปลงนโยบายการเงินแบบผ่อนคลายในปีนี้
([อ้างอิง1](https://l.facebook.com/l.php?u=https%3A%2F%2Fwww.investing.com%2Fnews%2Fstock-market-news%2Fsp-500-nasdaq-keep-record-run-going-as-tech-rides-falling-yields-2549180%3Ffbclid%3DIwAR3BcTWjqe5MoPJXFLl4Lzmkk0vj3fuHy59FMIUsVkIRdMK6OwgdoluNrfI&h=AT2FoXjpNUH-5RVXEzjbjqyIXp7lUL1mcQXM-YNU0Vvg33J4ohgy1ULKoeeQIi0Vu1cTA82pPUmjOylMfqk67-hSrJn2VnPh2T6Nq1xUpiMaCUT31T8-RA-cRw&__tn__=H-R&c[0]=AT0Y9mxkKFCWtkVba2r9A9OIFpYSCLQgZ07DBUCr0jQBL29XwbNV9H8mLPd0EtpkLhM-v8YkyD1xhcyR7-XWDcU3putX8Vy6r71uQ0S7WKx5o_HhmjMhoH_2km5IhMzeFqJMqm530PRf8fzPdyREC9Avq_A), [อ้างอิง2](
https://l.facebook.com/l.php?u=https%3A%2F%2Fwww.investing.com%2Fnews%2Feconomy%2Fsp-futures-at-record-high-ahead-of-nonfarm-payrolls-data-2548625%3Ffbclid%3DIwAR2lEmie8QD9t_HDHM62DeKVZ_BekVepN4n63_tj_icK7vQQQ9LLOkBxFUM&h=AT3p8ZhsnTEYha6noLYmL8wt_HhAVNspWp0WZb0FE26vhS93nV6EgXe5ZEwMuA-0dapEngUVnqA4i_Pmg6C6juaGR1Nz42ip4yU_ymzi8UM9bIbqgFFVUsZfjw&__tn__=%2CmH-R&c[0]=AT3kPDsyLfWSGM-lm6ySkz2DnibdBu61bDU2jce_oOwpb5POLeWuqvIJcUJk97zYBBkav8AXx-chiCycBbJXPDUXlFZceKcVQPVz0y0H9DvAxl05rSMSsaCc8gi25Uc6D_vQXwTPcuIkF4Xw7IA8yJe3iH0)) 

4. อย่างไรก็ตาม Fed อาจลดการกระตุ้นเร็วกว่าที่คาดในระยะกลาง โดยอาจเริ่มที่การลดวงเงินซื้อพันธบัตรประเภท mortgage backed securities (MBS) ก่อน และมีโอกาสจะปรับขึ้นอัตราดอกเบี้ยช่วงปลายปี 2022 หรือ ต้น 2023 ภายหลังเศรษฐกิจมีแนวโน้มเติบโตดี โดยเฉพาะหากนโยบายการใช้จ่ายภาครัฐของประธานาธิบดี Joe Biden ผ่านสภาได้ตามแผน ทำให้ IMF ประกาศเพิ่มประมาณการเติบโตทางเศรษฐกิจของสหรัฐฯ เป็น 7% เป็นการเติบโตที่สูงที่สุดตั้งแต่ปี 1984 
([อ้างอิง1](https://www.facebook.com/FundGoRound/posts/781138925932779), 
[อ้างอิง2](https://www.reuters.com/business/imf-raises-us-2021-growth-forecast-7-fastest-pace-generation-2021-07-01/),
[อ้างอิง3](https://www.imf.org/en/News/Articles/2021/07/01/mcs070121-united-states-of-america-concluding-statement-of-the-2021-article-iv-mission)) 


5. สาธารณรัฐประชาชนจีน จัดงานเฉลิมฉลองครับ 100 ปี การก่อตั้งพรรคคอมมิวนิสต์จีน (China Communist Party, CCP) โดยประธานาธิบดี Xi Jinping ประกาศความสำเร็จของเป้าหมายในการทำให้เศรษฐกิจจีนเติบโต และประกาศเป้าหมายต่อไป ว่าจะทำให้จีน เป็นประเทศสงคมนิยมสมัยใหม่ที่ยอดเยี่ยม (We are now marching in confident strides toward the second centenary goal of building China into a ‘great modern socialist country’ in all respects) อย่างไรก็ตามมีความน่ากังวลในเรื่องความสัมพันธ์กับประเทศมหาอำนาจตะวันตก โดยประธานาธิบดี Xi กล่าวว่าจีนจะไม่ยอมให้ประเทศเหล่านั้นเข้ามากดดัน หรือชี้นำการดำเนินนโยบายของจีน ภายหลังจากจีนถูกกดดันและวิพากษ์วิจารณ์เรื่องการดำเนินนโยบายที่ขัดกับหลักสิทธิมนุษยชน รวมถึงประเด็นความขัดแย้งกับไต้หวัน ฮ่องกง และประชากรในเขตธิเบต และ Xinjiang 
([อ้างอิง1](https://time.com/6077358/china-communist-party-centenary-xi-jinping/), 
[อ้างอิง2](https://www.bbc.com/news/world-asia-china-57648236)) 

6. ตลาดจีนร่วงแรงเมื่อวันศุกร์ โดยดัชนี China A50 ร่วงลง -3.54% และดัชนี CSI300 ร่วงลง -2.84% ยังไม่ทราบแน่ชัดว่าอะไรเป็นสาเหตุที่ทำให้นักลงทุนเทขาย มีสองสมมติฐาน คือ ท่าทีแข็งกร้าวต่อกลุ่มประเทศตะวันตกที่จีนประกาศในงานฉลอง 100 ปี พรรคคอมมิวสิสต์จีน และ การชะลอตัวของการเติบโตทางเศรษฐกิจฝั่งภาคการผลิตและการบริการ อย่างไรก็ตามทั้งสองปัจจัยไม่ได้มีผลต่อคาดการณ์การเติบโตเศรษฐกิจจีนในระยะยาว อาจเป็นจังหวะน่าลงทุนสำหรับผู้สนใจ
([อ้างอิง1](https://www.finnomena.com/finnomena-ic/market-alert-china-anniversary/), 
[อ้างอิง2](https://www.scmp.com/business/markets/article/3139392/china-stocks-slip-small-cap-losses-communist-party-celebrates-its)) 

7. ราคาน้ำมันยังมีแนวโน้มปรับตัวขึ้น ภายหลังกลุ่ม OPEC+ มีแผนเพิ่มกำลังการผลิตอีกวันละ 400,000 บาร์เรล/วัน ในช่วงเดือน สิงหาคม ถึง ธันวาคม น้อยกว่าที่นักวิเคราะห์เคยคาดการณ์ที่อย่างน้อย 500,000 บาร์เรล/วัน โดยก่อนหน้านี้มีการคาดการณ์จาก OPEC ว่าความต้องการน้ำมันในครึ่งปีหลังจะเพิ่มขึ้นอีก 5 ล้าน บาร์เรล/วัน อย่างไรก็ตามต้องรอการประกาศอย่างเป็นทางการ เนื่องจากการประชุมยังไม่ยุติ
([อ้างอิง1](https://www.cnbc.com/2021/06/30/oil-prices-could-skyrocket-if-opec-fails-in-pledge-to-deliver-more-supply.html), 
[อ้างอิง2](https://l.facebook.com/l.php?u=https%3A%2F%2Fwww.investing.com%2Fnews%2Fcommodities-news%2Foil-prices-in-6week-rally-as-opec-dillydally-stokes-hope-for-cautious-hike-2549143%3Ffbclid%3DIwAR1HWF_-Fefrfx1rhWjoHLL7BjvMSTBLm7-uhVU7L4jhJVjZ4Wd74Qoh6n4&h=AT2khT37f6JAvK36YMul8pqxLY4v3N_HD_oBqn9VjTlZLPzYp4f-IeURl-B2BzsMBmREQp0BQWXtAIQnXoq5jFjHW5X8ckwn7lqE7GOZLETRtbUgxvDXV6R21g&__tn__=%2CmH-R&c[0]=AT2ioMPeyiuypSFkgULecAQ-YwvCxaq9cEj-Z3mDtYy_8S802iJgdzbNufVBp-AxjIqK0uRlejghxdtZEdKySriImqG_h9WdE1YStXrL-74CsN8nASQUbcCq_hRb3q8oJVUSdc2zs7TkKy_9XcphApUJJYg)) 

8. ภูเก็ต sandbox เริ่มแล้วเมื่อวันพฤหัสบดีที่ 1 กรกฎาคมที่ผ่านมา โดยมีนักท่องเที่ยวเดินทางเข้ามาแล้วประมาณ 1000 คน นับจนถึงวันเสาร์ โดยโปรแกรมคล้ายๆ กันที่อนุญาตให้นักท่องเที่ยวที่ได้รับวัคซีน Covid ครบแล้ว เดินทางเข้ามาและท่องเที่ยวในพื้นที่ได้โดยไม่ต้องกักตัว จะเปิดเพิ่มอีกบนเกาะสมุย เกาะเต่า และเกาะพะงัน ในวันที่ 15 กรกฎาคม
([อ้างอิง1](https://www.bangkokpost.com/business/2142547/foreign-tourists-ok-with-phuket-sandbox), 
[อ้างอิง2](https://www.bangkokpost.com/thailand/general/2142807/phuket-sandbox-attracts-almost-1-000)) 

9. เงินลงทุนต่างชาติไหลออกจากตลาดหุ้นเอเชียตะวันออกเฉียงใต้ (ASEAN) เนื่องจากสถานการณ์การระบาดของ Covid ที่ยังควบคุมไม่ได้ และความล่าช้าในการฉีดวัคซีน รวมถึงมาตรการ lockdown ต่างๆ ที่ยังคงมีอยู่ ซึ่งปัจจุบัน ประเทศเศรษฐกิจหลักในกลุ่มนี้ อย่างไทย อินโดนีเซีย มาเลเซีย และฟิลิปปินส์ มีจำนวนประชากรที่ได้รับวัคซีนครบโดสแล้วไม่ถึง 10%
([อ้างอิง1](https://www.bangkokpost.com/business/2142371/foreign-funds-flee-southeast-asia-stocks-as-vaccine-rollout-gets-urgent), 
[อ้างอิง2](https://www.finnomena.com/taspong/news-update-02-07-2021/)) 

10. ตลาดหุ้นเวียดนามไม่แคร์เพื่อนบ้าน ปรับตัวขึ้น ทำจุดสูงสุดอย่างต่อเนื่อง แม้จะมีรายงานผู้ติดเชื้อ Covid เพิ่มขึ้นอย่างต่อเนื่อง น่าจะมาจากการเติบโตทางเศรษฐกิจ ที่สูงถึง 6.6% ใน 2021Q2 อีกทั้งอัตราเงินเฟ้อที่อยู่ในระดับต่ำกว่าเป้าหมายของรัฐบาลอีกมาก ทำให้ธนาคารกลางของเวียดนามยังสามารถดำเนินนโยบายการเงินแบบผ่อนคลายได้ต่อไป
([อ้างอิง](https://www.facebook.com/bualuangsec/photos/a.190021228276/10158408097083277/)) 


### การลงทุนน่าสนใจ (ไม่ใช่คำแนะนำการลงทุน)

1. หุ้นจีนขนาดใหญ่ ทั้ง Technology และ All China หลังจากปรับตัวลงตั้งแต่ต้นปีจากแรงกดดันด้านนโยบายภาครัฐ อย่างไรก็ตามเศรษฐกิจจีนยังคงเติบโตได้แข็งแกร่ง โดยตอนนี้มีปัจจัยทางเทคนิคมาเสริมว่าน่าสะสมสำหรับนักลงทุนระยะยาว และเป็นจังหวะเก็งกำไรสำหรับนักลงทุนระยะสั้น โดยเฉพาะอย่างยิ่งขณะนี้ที่หุ้นจีนปรับตัวลงมากเมื่อวันศุกร์ที่ผ่านมา
อ่านเพิ่มเติมที่ [FINNOMENA Tactical Call: จังหวะลงทุนเมื่อ All China ยก low พร้อมยืนเหนือเส้น 200 วัน](https://www.finnomena.com/finnomena-ic/tactical-call-china-opp/) 

2. หุ้น growth โดยเฉพาะฝั่งอเมริกายังมีแนวโน้มปรับตัวขึ้น โดยนักวิเคราะห์เชื่อว่า Fed จะยังไม่มีการเปลี่ยนแปลงนโยบายการเงินอย่างกะทันหัน, ผู้ชื่นชอบกองทุนหุ้น growth สะสมได้ ทั้งแบบมั่นคง ([TMBGQG](https://www.finnomena.com/fund/TMBGQG)), แบบเติบโต ([ONE-UGG-RA](https://www.finnomena.com/fund/ONE-UGG-RA), [KF-US](https://www.finnomena.com/fund/KF-US)), และแบบสายซิ่ง ([TMB-ES-INTERNET](https://www.finnomena.com/fund/TMB-ES-INTERNET))

3. เวียดนามยังเดินหน้าทำ new high อย่างต่อเนื่อง ไม่สนใจแม้แต่สถานการณ์ Covid ในประเทศ สะท้อนความเชื่อมั่นของนักลงทุนในการเติบโตทางเศรษฐกิจของเวียดนาม ซึ่งมีแนวโน้มจะดีขึ้นเรื่อยๆ นักลงทุนที่สนใจสามารถอ่านบทความจาก [Finnomena รีวิวกองทุนเวียดนาม ครบจบในที่เดียว!](https://www.finnomena.com/planet46/vietnam-funds-review/) และพิจารณาทยอยสะสม
