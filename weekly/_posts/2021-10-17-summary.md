---
title: สรุปประเด็นการลงทุน, ก่อนสัปดาห์วันที่ 18 - 24 ตุลาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 17 ตุลาคม 2564
category: weekly
tag: [summary, Y2021Q4]
canonical_url: /weekly/summary/2021-10-17/
permalink: /weekly/summary/2021-10-17/
date: 2021-10-17
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +1.58%, S&P500 +1.82%, NASDAQ +2.18%, EU STOXX 600 +2.65% (ยุโรป), CSI300 +0.04% (จีน), TOPIX +3.16% (ญี่ปุ่น), SENSEX +2.08% (อินเดีย), VN100 +2.11% (เวียดนาม), SET -0.07%

2. ตลาดหุ้นรอบโลก เริ่มมีสัญญาณกลับตัว โดยเฉพาะฝั่งสหรัฐฯ โดยเมื่อวันพฤหัสที่ผ่านมา ดัชนี S&P500 ปรับตัวขึ้นมากที่สุดตั้งแต่เดือนมีนาคม  
ส่วนหนึ่งเป็นเพราะความกังวลที่กดดันตลาดในช่วง 2-3 สัปดาห์ที่ผ่านมา  
แต่ที่สำคัญกว่าคือการประกาศผลกำไรของหลายบริษัทใหญ่ โดยเฉพาะกลุ่มธนาคาร ที่ออกมาดีกว่าที่คาดการณ์  
และนักวิเคราะห์เชื่อว่าบริษัทชั้นนำที่กำลังจะทยอยประกาศงบในอาทิตย์ต่อจากนี้ จะมีผลประกอบการออกมาดีกว่าที่มีเคยคาดการณ์กันไว้
([อ้างอิง1](https://www.cnbc.com/2021/10/13/stock-market-futures-open-to-close-news.html), 
[อ้างอิง2](https://www.cnbc.com/2021/10/14/jim-cramer-says-hes-more-getting-more-constructive-on-stocks.html), 
[อ้างอิง3](https://www.cnbc.com/2021/10/15/jim-cramer-strong-bank-earnings-have-changed-the-tone-of-the-stock-market.html)) 

3. ธนาคารชั้นแนวหน้า 10/13 แห่ง ปรับลดประมาณการเติบโตของ GDP ในจีนประมาณ 0.3% จากปัจจัยกดดันหลายด้าน  
ทั้งการชะลอการใช้จ่ายของชาวจีน, การปิดเมืองเพื่อคงบคุมการระบาดของ Covid, และปัญหาน้ำท่วมในหลายพื้นที่  
รวมถึงยังมีความกังวลเรื่องมาตรการควบคุมการผูกขาดของบริษัทขนาดใหญ่  
อย่างไรก็ตาม ตัวเลขการเติบโตคาดการณ์ยังอยู่ที่ระดับประมาณ 8% ซึ่งสูงกว่าค่าเฉลี่ยโลก รวมถึงยังสูงกว่าที่ตัวเลขคาดการณ์การเติบโตที่รัฐบาลจีนประกาศไว้ 
([อ้างอิง1](https://www.cnbc.com/2021/10/15/china-economy-gdp-forecasts-by-goldman-jpmorgan-citi-stanchart.html), 
[อ้างอิง2](https://www.finnomena.com/the-opportunity/news-update-15-10-2021-3/)) 

4. ราคาน้ำมันยังปรับตัวสูงขึ้น ภายหลังกลุ่ม OPEC+ ยืนยันยังไม่ปรับเพิ่มกำลังการผลิต นอกจากนั้นผู้ผลิตน้ำมันแบบ shale oil ในสหรัฐฯ ก็ไม่ต้องการลงทุนเพิ่ม เนื่องจากความเสี่ยงที่จะไม่คุ้มทุน เมื่อราคาน้ำมันปรับตัวลงในภายหลัง  
โดยคาดว่าความต้องการน้ำมันจะยังเพิ่มขึ้นต่อไป โดยเฉพาะอย่างยิ่งหลังการเปิดประเทศเริ่มขยายวงกลว้างขึ้น และฤดูหนาวที่ใกล้เข้ามา 
([อ้างอิง1](https://www.reuters.com/business/energy/oil-prices-rise-tight-supply-set-weekly-gain-more-than-2-2021-10-15/), 
[อ้างอิง2](https://www.reuters.com/business/energy/oil-rises-expectation-high-natural-gas-drive-switch-heating-2021-10-14/)) 

5. เวียดนามส่งสัญญาณฟื้นตัวชัดเจนขึ้น ภายหลังผ่อนคลายมาตรการณ์ lockdown เมื่อต้นเดือนตุลาคมที่ผ่านมา  
โดยทีม Finnomena เห็นจากข้อมูลจาก Google Mobility Index ว่าผู้คนมีการเดินทางไปทำงาน และไปจับจ่ายใช้สอยกันมากขึ้น  
สะท้อนว่าตัวเลขทางเศรษฐกิจต่อจากนี้จะดีขึ้น หลังปรับตัวลงในไตรมาสที่ 3
([อ้างอิง](https://www.finnomena.com/finnomena-ic/portfolio-review-oct-2021/)) 

6. Cryptocurrency กลับมาคึกคัก โดย Bitcoin ปรับตัวสูงขึ้น ใกล้ระดับสูงสุดที่เคยทำไว้เมื่อเดือน เมษายน 2564  
จากข่าวเตรียมเปิดตัว ETF ที่ผูกกับราคา Bitcoin Futures ให้นักลงทุนทั่วไปสามารถซื้อขายได้ในอาทิตย์หน้า  
แม้ว่ายังต้องรอการอนุมัติอย่างเป็นทางการจาก กลต. สหรัฐฯ แต่นักวิเคราะห์ส่วนใหญ่เชื่อว่าแผนการดังกล่าวจะดำเนินไปได้อย่างเรียบร้อย  
โดยถือเป็นก้าวสำคัญของวงการ cryptocurrency ที่จะได้รับการยอมรับจากผู้ควบคุมนโยบายของรัฐอย่างเป็นทางการ และมีโอกาสที่ adoption rate ที่รวดเร็วขึ้นหลังจากนี้ 
([อ้างอิง1](https://www.cnbc.com/2021/10/15/bitcoin-is-inches-away-from-reaching-60000-amid-etf-speculation.html),
[อ้างอิง2](https://www.cnbc.com/2021/10/15/the-first-bitcoin-futures-etf-in-the-us-is-set-to-begin-trading-next-week.html), 
[อ้างอิง3](https://www.cnbc.com/2021/10/15/bitcoin-etfs-may-finally-make-their-debut-sort-of.html)) 

7. ไทยเตรียมเปิดประเทศ เริ่มจากวันที่ 1 พ.ย. นี้ ที่นักท่องเที่ยวเดือนทางมาจากประเทศเสี่ยงต่ำจะสามารถเดินทางเข้าประเทศได้โดยไม่ต้องกักตัว  
และวันที่ 1 ธ.ค. ก็เตรียมให้สถานที่พักผ่อนหย่อนใจ และสถานบันเทิง กลับมาเปิดให้บริการได้  
คาดว่าจะช่วยกระตุ้นเศรษฐกิจจากการท่องเที่ยว และการพักผ่อนของทั้งนักท่องเที่ยวทั้งชาวไทยและต่างชาติ
([อ้างอิง](https://www.bbc.com/thai/thailand-58870276)) 


### การลงทุนน่าสนใจ

1. นักวิเคราะห์ฝั่งสหรัฐฯ มองว่าเทศกาลประกาศผลประกอบการณ์ที่จะถึงนี้จะเป็นการประกาศข่าวดีของบริษัทขนาดใหญ่ ภายหลังกลุ่มธนาคารหลายแห่งประกาศผลการดำเนินงานดีกว่าคาด และตลาดตอบรับในทางบวก ([อ้างอิง](https://www.cnbc.com/2021/10/15/jim-cramer-strong-bank-earnings-have-changed-the-tone-of-the-stock-market.html))  
เรายังมองว่าเป็นโอกาสสะสมกลุ่มผู้นำด้าน technology ที่มีความได้เปรียบทางการแข่งขัน สามารถสร้างผลตอบแทนที่ดีในระยะยาว รวมถึงมีศักยภาพสามารถที่จะฝ่าความเสี่ยงในอนาคต  <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี <br><br>
นอกจากนี้ ผู้ที่ชอบกอง passive อาจพิจารณา  
[K-USXNDQ-A(A)](https://www.finnomena.com/fund/K-USXNDQ-A(A)) หรือ
[SCBNDQ](https://www.finnomena.com/fund/SCBNDQ(A)) โดยทั้งสองกองทุนลงทุนตามดัชนี Nasdaq-100 


2. เวียดนามส่งสัญญาณน่าสนใจ ทั้งทางด้านพื้นฐาน และเทคนิค  
ภายหลังเราเคยแนะนำไปก่อนหน้า ว่ามีแนวโน้มฟื้นตัวหลังผ่อนคลาย lockdown ([อ้างอิง](https://moneysart.com/weekly/summary/2021-10-03/))  
ตอนนี้ทางด้านเทคนิค ดัชนีเวียดนาม break กรอบ consolidation และทีมงาน Finnomena ก็ได้มีการปรับกองทุนเวียดนามเข้าพอร์ต GAR และ TOP5 เพื่อสร้าง Alpha แล้ว -- [บทความ ปรับพอร์ตหา Alpha รับโอกาสการลงทุนในเวียดนาม](https://www.finnomena.com/finnomena-ic/portfolio-review-oct-2021/)  <br><br>
กองทุนแนะนำ  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา