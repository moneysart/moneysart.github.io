---
title: สรุปประเด็นการลงทุน, ก่อนสัปดาห์วันที่ 9 - 13 สิงหาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 8 สิงหาคม 2564
category: weekly
tag: [summary, Y2021Q3]
canonical_url: /weekly/summary/2021-08-08/
permalink: /weekly/summary/2021-08-08/
date: 2021-08-07
---

### ประเด็นน่าสนใจ

1. ตลาดหุ้นโดยรวมปรับตัวขึ้น จากผลประกอบการฝั่งสหรัฐฯ และยุโรปที่ออกมาดี รวมถึงการฟื้นตัวของหุ้นจีนจากแรงเทขายเมื่อสัปดาห์ที่แล้ว โดย Dow Jones +0.78%, S&P500 +0.94%, NASDAQ +1.11%, EU STOXX 600 +1.78% (ยุโรป), CSI300 +2.29% (จีน), TOPIX +1.49% (ญี่ปุ่น), SENSEX +3.22% (อินเดีย), VN100 +2.16% (เวียดนาม), SET -0.01%

2. ยอดผู้ติดเชื้อ Covid รายวันในไทยยังสูงขึ้นอย่างต่อเนื่อง ใกล้แตะระดับ 22000 คน/วัน แม้จะกระจายมาตรการ lockdown ไปหลายพื้นที่มากขึ้น มีแนวโน้มสถานการณ์จะไปสู่ระดับ worst case ตามประมาณการณ์ของศูนย์วิจัยธนาคารกรุงศรีที่คาดการณ์อัตราผู้ติดเขื้อจะปรับตัวสูงขึ้นจนถึงกลางเดือนสิงหาคม ที่ระดับเกือบ 25000 คน/วัน และไม่สามารถกลับมาเป็นปกติได้ภายในปีนี้
([อ้างอิง1](https://covid19.workpointnews.com/), 
[อ้างอิง2](https://www.bangkokbiznews.com/news/detail/949794))

3. คณะกรรมการนโยบายการเงิน (กนง.) แถลงผลการประชุม กนง. ในวันที่ 4 ส.ค. 2021 ให้ธนาคารแห่งประเทศไทยคงอัตราดอกเบี้ยนโยบายอยู่ที่ 0.50% ต่อปี โดยเศรษฐกิจไทยในปี 2021 นั้นได้รับผลกระทบจากการระบาดของโควิด-19 มากกว่าที่ประเมินไว้ ทำให้มีการปรับเป้าการขยายตัวของ GDP เป็น 0.7% และ 3.7% ในปี 2021 และ 2022 ตามลำดับ เนื่องจากการบริโภคภาคเแกชนที่ลดลง และแนวโน้มนักท่องเที่ยวต่างชาติที่ปรับลดลงมากในปีหน้า
([อ้างอิง1](https://www.prachachat.net/finance/news-731223), 
[อ้างอิง2](https://www.finnomena.com/taspong/news-update-04-08-2021-2/)) 

4. ค่าเงินบาทอ่อนค่าลงแตะระดับอ่อนที่สุดตั้งแต่กลางปี 2017 ภายหลังธนาคารแห่งประเทศไทยประกาศคงอัตราดอกเบี้ยที่ระดับต่ำ และปรับลดเป้าการเติบโตของ GDP รวมถึงสถานการณ์ Covid ที่ยังควบคุมไม่ได้ ส่งผลให้นักลงทุนต่างชาติโยกย้ายเงินลงทุนออก นอกจากนี้การลดลงของนักท่องเที่ยวก็ทำให้ความต้องการเงินบาทลดลง
([อ้างอิง1](https://www.bangkokbank.com/en/Business-Banking/Market-Reports), 
[อ้างอิง2](https://kasikornresearch.com/en/analysis/k-econ/financial/Pages/pisr02aug2021.aspx)) 

5. อัพเดตความเคลื่อนไหวนักกีฬาไทยใน Olympics 2020 ที่ญี่ปุ่น ล่าสุดคว้าเหรียญทองแดงเพิ่มได้อีกหนึ่งเหรียญ โดย แต้ว (สุดาพร สีสอนดี) จากมวยสากลสมัครเล่นหญิง ทำให้ล่าสุดทีมนักกีฬาไทยได้มาแล้ว 1 เหรียญทอง และ 1 เหรียญทองแดง
([อ้างอิง](https://www.komchadluek.net/news/sport/477635)) 

6. ฝั่งสหรัฐอเมริกา ประกาศตัวเลขการจ้างงานล่าสุดสูงกว่าคาด ส่งผลให้ดัชนี Dow Jones และ S&P500 ปรับตัวสูงขึ้นทำสถิติใหม่อย่างต่อเนื่อง นอกจากนั้นอัตราค่าจ้างยังเพิ่มสูงขึ้น และตัวเลขการว่างงานลดต่ำสุดในรอบ 16 เดือน ทำให้นักลงทุนมีความมั่นใจในการฟื้นตัวทางเศรษฐกิจของสหรัฐฯ ซึ่งจะส่งผลให้หุ้นกลุ่ม cyclical และหุ้น mid/small cap เติบโตได้ดีในช่วงต่อจากนี้ 
([อ้างอิง](https://www.reuters.com/business/sp-500-dow-close-record-highs-solid-jobs-data-boosts-cyclicals-2021-08-06/)) 

7. ตลาดหุ้นจีนยังมีความกดดัน จากแนวทางเดินหน้าจัดระเบียบและควบคุมอุตสาหกรรมที่มีแนวโน้มส่งผลเสียต่อการเติบโตของเศรษฐกิจในระยะยาว ตั้งแต่ มาตรการป้องกันการผูกขาด ธุรกิจเรียนพิเศษ ล่าสุดสื่อของทางการจีนรายงานว่า มีโอกาสจะถึงคิวของธุรกิจเกม ธุรกิจสุรา และธุรกิจบุหรี่อิเล็กทรอนิกส์ ทำให้หุ้นของบริษัทในกิจการเหล่านี้ปรับตัวลงรุนแรงในสัปดาห์ที่ผ่านมา ในทางกลับกัน นักลงทุนมองว่าธุรกิจสุขภาพและกีฬาจะได้ประโยชน์จากแนวทางการจัดระเบียบครั้งนี้
([อ้างอิง1](https://www.scmp.com/tech/policy/article/3143625/chinese-newspaper-deletes-report-called-video-gaming-spiritual-opium), 
[อ้างอิง2](https://www.theguardian.com/world/2021/aug/05/chinese-liquor-and-e-cigarette-shares-fall-amid-vice-industry-crackdown), 
[อ้างอิง3](https://www.bloomberg.com/news/articles/2021-08-04/china-sports-stocks-rise-as-safe-choice-after-videogame-shock)) 

8. สำหรับเวียดนาม สถานการณ์การแพร่ระบาดของ Covid ยังมีแนวโน้มยืดเยื้อ อย่างไรก็ตามการแข็งค่าของค่าเงิน USD จะเป็นประโยชน์ต่อตัวเลขการส่งออกเวียดนาม รวมถึงการที่สหรัฐประกาศให้ความช่วยเหลือด้านวัคซีนกับเวียดนามอย่างต่อเนื่อง ทำให้นักลงทุนมีความมั่นใจ โดยมีเงินทุนไหลเข้า ETF ในเวียดนาม ในเดือน ก.ค. หลังเงินทุนไหลออกในเดือน พ.ค. และ มิ.ย. 
([อ้างอิง1](https://vn.usembassy.gov/united-states-covid-19-support-to-vietnam/), 
[อ้างอิง2](https://www.unicef.org/vietnam/press-releases/viet-nam-receives-additional-three-million-covid-19-vaccines-donated-united-states)) 


### การลงทุนน่าสนใจ (ไม่ใช่การเชิญชวนให้ลงทุน)

1. กองทุนหุ้นยุโรปมีความน่าสนใจเพิ่มขึ้น ภายหลังบริษัทส่วนใหญ่ประกาศงบไตรมาสล่าสุดออกมาดี ไม่แพ้ทางฝั่งสหรัฐฯ แต่ valuation โดยรวมยังถูกกว่า  
กองทุนเด่น เช่น  
[KEUSMALL](https://www.finnomena.com/fund/K-EUSMALL) ลงทุนในหุ้นขนาดกลางและเล็ก ที่มีโอกาสเติบโตสูงในระยะยาว,  
[KFEUROPE](https://www.finnomena.com/fund/KF-EUROPE) ลงทุนในหุ้นเติบโตขนาดใหญ่

2. หุ้นจีนเริ่มปรับตัวขึ้น จาก panic sell เมื่ออาทิตย์ที่แล้ว แต่ระดับราคายังน่าสนใจสำหรับผู้ที่เชื่อในการเติบโตระยะยาวของเศรษฐกิจจีน ยังสะสมได้เรื่อยๆ  
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน

3. ตลาดเวียดนามยังคงได้รับความสนใจจากนักลงทุนอย่างต่อเนื่อง โดยนักลงทุนต่างชาติกลับมาซื้อสุทธิแล้ว แม้ว่าปัญหา Covid อาจยังไม่ถึงจุดที่แย่ที่สุด แต่การเติบโตระยะยาวยังคงน่าสนใจ  
กองทุนเด่น เช่น  s
[Principal VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นที่สุดในไทยรอบปีที่ผ่านมา