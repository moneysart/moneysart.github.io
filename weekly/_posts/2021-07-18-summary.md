---
title: สรุปประเด็นการลงทุน, ก่อนสัปดาห์วันที่ 19 - 23 กรกฎาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 18 กรกฎาคม 2564
category: weekly
tag: [summary, Y2021Q3]
canonical_url: /weekly/summary/2021-07-18/
permalink: /weekly/summary/2021-07-18/
date: 2021-07-18
---

### ประเด็นน่าสนใจ

1. ตลาดหุ้นโดยรวมทรงตัว โดย Dow Jones -0.52%, S&P500 -0.97%, NASDAQ -1.87%, EU STOXX 600 -0.64% (ยุโรป), CSI300 +0.50% (จีน), TOPIX +1.04% (ญี่ปุ่น), SENSEX +1.44% (อินเดีย), VN100 -3.35% (เวียดนาม), SET +1.44%

2. ดัชนีหุ้นเวียดนามปรับตัวลดลงประมาณ 10% ในรอบสองอาทิตย์ที่ผ่านมา จากสถานการณ์การระบาดของ Covid ที่ตอนนี้จำนวนผู้ติดเชื้อรายวันแตะระดับ 4000 คน เพิ่มขึ้นจากอัตรา 300 คนต่อวัน เมื่อช่วงเดือนที่แล้ว นักลงทุนที่สนใจลงทุนระยะยาวกับการเติบโตของเศรษฐกิจเวียดนามอาจพิจารณาทยอยเข้าสะสม ส่วนผู้สนใจเก็งกำไรควรพิจารณาความเสี่ยงว่าสถานการณ์อาจแย่ลงได้ในระยะสั้น

3. ไทยมียอดผู้ติดเชื้อรายวันทะลุ 10000 คน แล้ว และมียอดผู้เสียชีวิตรายวันเกิน 100 คน สถานการณ์ยังไม่มีแนวโน้มว่าจะปรับตัวดีขึ้น เนื่องจากมีความล่าช้าในการกระจายวัคซีน ล่าสุดศูนย์วิจัยกสิกรไทยปรับประมาณการเติบโต GDP ของไทยในปีนี้เหลือ 1%
([อ้างอิง](https://kasikornresearch.com/th/analysis/k-econ/economy/Pages/GDP-y3937.aspx)) 

4. ดัชนีเงินเฟ้อผู้บริโภคสหรัฐอเมริกาเดือนมิถุนายน ประกาศออกมาที่ 5.4% สูงกว่าที่คาดการณ์ อย่างไรก็ตาม ธนาคารกลางสหรัฐฯ (Fed) ออกมาชี้แจงในทันทีว่าจะยังคงใช้นโยบายการเงินแบบผ่อนคลายต่อไป เนื่องจากตัวเลขการฟื้นตัวทางเศรษฐกิจอื่นๆ เช่น การจ้างงาน ยังไม่กลับมาสู่ระดับเป้าหมายที่ต้องการ รวมถึงยังคงคาดการณ์ว่าเงินเฟ้อจะปรับลดลงในเดือนต่อๆ ไป
([อ้างอิง1](https://www.cnbc.com/2021/07/13/consumer-price-index-increases-5point4percent-in-june-vs-5percent-estimate.html), 
[อ้างอิง2](https://www.cnbc.com/2021/07/14/powell-says-the-fed-is-still-a-ways-off-from-altering-policy-expects-inflation-to-moderate.html)) 

5. สหรัฐฯ ประกาศคำสั่งประธานาธิบดี (Executive Order) เพื่อป้องกันการผูกขาดของบริษัทขนาดใหญ่ ให้มีการแข่งขันมากขึ้น อย่างไรก็ตาม ประเด็นนี้ไม่น่ามีผลกระทบต่อตลาดหุ้นเหมือนการดำเนินการควบคุมบริษัท tech ยักษ์ใหญ่ของจีน เนื่องจากเป็นสิ่งที่ Joe Biden พูดถึงตั้งแต่ช่วงเลือกตั้ง
([อ้างอิง](https://www.cnbc.com/2021/07/09/biden-to-sign-executive-order-aimed-at-cracking-down-on-big-tech-business-practices.html)) 


### การลงทุนน่าสนใจ ยังเหมือนอาทิตย์ที่ผ่านมา (ไม่ใช่คำแนะนำการลงทุน)

1. หุ้นจีนขนาดใหญ่ โดยเนื่องจากการเติบโตเศรษฐกิจจีนยังคงเป็นบวก นักลงทุนระยะกลางถึงยาว สามารถพิจารณาช่วงที่ตลาดยังโดนกดดันเป็นจังหวะสะสม กองทุนเด่นๆ เช่น 
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก, 
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares), 
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน

2. หุ้นฝั่งอเมริกาและยุโรปยังที่ยังได้รับแรงหนุนจากนโยบายทางการเงินที่ผ่อนคลาย และการปรับเพิ่มประมาณการณ์ผลกำไรของหุ้นบริษัทใหญ่ อย่างไรก็ตามต้องติดตามท่าทีของ Fed อย่างต่อเนื่อง กองทุนเด่นๆ เช่น
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก, 
[ONE-UGG-RA](https://www.finnomena.com/fund/ONE-UGG-RA) ลงทุนในหุ้นบริษัทที่มีแนวโน้มการเติบโตสูงทั่วโลก

3. เวียดนามยังย่อตัว จากสถานการณ์การระบาดของ Covid ที่มีกดดดันมากขึ้น อาจเป็นโอกาสทยอยสะสม รวมถึงอาจจับตาดูเพื่อเพิ่มสัดส่วนลงทุน หากมีการปรับตัวลงอีก
