---
title: สรุปประเด็นการลงทุน, ก่อนสัปดาห์วันที่ 26 - 30 กันยายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 25 กันยายน 2565
category: weekly
tag: [summary, Y2022Q3]
canonical_url: /weekly/summary/2022-09-25/
permalink: /weekly/summary/2022-09-25/
date: 2022-09-24
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -3.99%, S&P500 -4.65%, NASDAQ -5.07%, EU STOXX 600 -4.37% (ยุโรป), CSI300 -1.95% (จีน), TOPIX -1.16% (ญี่ปุ่น), SENSEX -1.26% (อินเดีย), VN100 -2.68% (เวียดนาม), SET +0.08%

2. ธนาคารกลางสหรัฐฯ (Fed) แสดงท่าทีชัดเจน ว่าจะยังขึ้นดอกเบี้ยต่อไปเพื่อควบคุมเงินเฟ้อให้ได้ และให้ความเห็นว่าอาจะหลีกเลี่ยงไม่ได้ที่จะเกิดเศรษฐกิจถดถอย กดดันให้ตลาดหุ้นปรับตัวลงต่อ โดยนักวิเคราะห์คาดการณ์ว่าดัชนีตลาดหุ้นจะถูกกดดันต่อไปในช่วงข้างหน้า โดยเฉพาะหุ้นกลุ่มเทคโนโลยีที่ปรับตัวลงแล้วกว่า 10% ในสองสัปดาห์ที่ผ่านมา และคาดการณ์ว่าจะเติบโตได้น้อยลงในไตรมาสข้างหน้า
([อ้างอิง1](https://www.cnbc.com/2022/09/22/futures-inch-higher-following-another-day-of-losses-after-fed-rate-hike-sell-offs.html), 
[อ้างอิง2](https://www.cnbc.com/2022/09/23/tech-stocks-worst-two-week-stretch-since-the-start-of-pandemic.html)) 

3. นอกจากเรื่องดอกเบี้ยกดดันมูลค่าหุ้นแล้ว ประเด็นเรื่องเงินเฟ้อที่สูงและอัตราดอกเบี้ยที่ปรับตัวขึ้นยังผูกพันโดยตรงกับความสามารถในการใช้จ่ายของผู้คน โดยหลายครอบครัวมีโอกาสจะปรับลดการใช้จ่ายลงซึ่งเป็นอีกปัจจัยที่เพิ่มโอกาสเกิดเศรษฐกิจถดถอย
([อ้างอิง](https://www.cnbc.com/2022/09/23/borrowing-costs-hit-multi-year-highs-after-fed-hike.html)) 

4. มีสัญญาณบวกบ้างจากฝั่งจีน โดยตัวเลขการจองห้องพักผ่าน online agency เจ้าใหญ่อย่าง Trip.com กลับมาสูงกว่าช่วงก่อนการระบาดของ Covid แล้ว แม้การเดินทางด้วยสายการบินจะลดลง รวมถึงยังมีการปิดเมืองเป็นครั้งคราว แสดงให้เห็นถึงความต้องการที่จะกลับมาใช้จ่ายและบริโภคของผู้คนในประเทศจีน โดยเฉพาะเมื่อรัฐบาลจีนปรับมาตรการเพื่อให้ผู้คนกลับมาใช้ชีวิตตามปกติได้
([อ้างอิง](https://www.cnbc.com/2022/09/22/tripcom-says-china-hotel-bookings-are-surpassing-pre-pandemic-levels.html)) 



### การลงทุนน่าสนใจ

1. ตลาดหุ้นในภาพรวมยังเป็นขาลง  
อย่างไรก็ตามการที่มีแต่ข่าวร้ายถือเป็นตัวบ่งชี้ว่าตลาดซึมซับการคาดการณ์ในเชิงลบไปมากแล้ว แม้ momentum เชิงลบจะมีโอกาสดำเนินต่อไปอีกระยะ  
แนะนำนักลงทุนระยะยาว คอยทยอยสะสม หรือเพิ่มยอด DCA ช่วงที่ดัชนีย่อตัวลงอย่างมีนัยสำคัญ  
โดยเฉพาะการสะสมกองทุนที่ลงทุนในบริษัทที่แข็งแกร่งและเป็นผู้นำในอุตสาหกรรม รวมถึงการลงทุนที่เรามีมุมมองต้องการร่วมเป็นเจ้าของในธุรกิจเหล่านั้น <br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. การลงทุนในกลุ่มเทคโนโลยีและโครงสร้างพื้นฐานเพื่อพลังงานสะอาด ยังน่าสนใจทยอยสะสม  
เนื่องจากธุรกิจกลุ่มนี้ธุรกิจกลุ่มนี้มีโอกาสได้แรงหนุนจากจากกฎหมาย `the Inflation Reduction Act` ของสหรัฐฯ ตั้งแต่ช่วงปี 2023 เป็นต้นไป  
โดยเฉพาะจะมีแรงจูงใจให้ประชาชนใช้จ่ายทั้งเรื่องยานพาหนะ และที่อยู่อาศัย 
([อ้างอิง](https://www.cnbc.com/2022/09/03/inflation-reduction-act-when-to-claim-climate-tax-breaks-rebates.html))<br><br>
กองทุนน่าสนใจ เช่น  
[KFINFRA-A](https://www.finnomena.com/fund/KFINFRA-A) เน้นลงทุนในกิจการโครงสร้างพื้นฐานยุคใหม่ ครอบคลุมทั้งกลุ่มสาธารณูปโภค, การขนส่ง, โทรคมนาคม, และพลังงาน,  
[MRENEW-A](https://www.finnomena.com/fund/MRENEW-A) ลงทุนแบบเชิงรุก ในบริษัททั่วโลกที่ทำธุรกิจเกี่ยวกับพลังงานทางเลือก และเทคโนโลยีที่เกี่ยวข้อง 