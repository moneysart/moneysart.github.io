---
title: สรุปประเด็นการลงทุน, ก่อนสัปดาห์วันที่ 4 - 8 กรกฎาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 3 กรกฎาคม 2565
category: weekly
tag: [summary, Y2022Q3]
canonical_url: /weekly/summary/2022-07-03/
permalink: /weekly/summary/2022-07-03/
date: 2022-07-02
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -1.29%, S&P500 -2.21%, NASDAQ -4.13%, EU STOXX 600 -1.40% (ยุโรป), CSI300 +1.64% (จีน), TOPIX -1.16% (ญี่ปุ่น), SENSEX +0.34% (อินเดีย), VN100 +1.35% (เวียดนาม), SET +0.25%

2. ตลาดหุ้นรอบโลกทรงตัวในภาพรวม เมื่อดูในระยะ 2-3 สัปดาห์ที่ผ่านมา โดยมีแนวโน้มว่าจะทรงตัวในระดับต่ำไปอีกระยะ จนกว่าสภาพการณ์ความกังวลเรื่องเงินเฟ้อ และเศรษฐกิจถดถอยจะชัดเจนขึ้น ภายหลังตลาดได้ซึมซับข่าวปัจจัยการขึ้นดอกเบี้ยไปก่อนแล้ว
([อ้างอิง1](https://www.cnbc.com/2022/07/01/recession-fears-flare-and-jobs-report-looms-as-markets-head-to-q3-.html), 
[อ้างอิง2](https://www.cnbc.com/2022/07/01/atlanta-fed-gdp-tracker-shows-the-us-economy-is-likely-in-a-recession.html)) 

3. ดัชนี CSI300 ของจีนยังทำผลงานได้ดีกว่าตลาดหุ้นโลก โดยปรับตัวขึ้นแล้วกว่า 10% ในช่วงสองเดือนที่ผ่านมา แม้มีความเสี่ยงเรื่องชะลอของการบริโภคในประเทศ เนื่องจากประชากรมีแนวโน้มเก็บออมมากขึ้น แตะระดับสูงสุดในรอบ 20 ปี อย่างไรภาครัฐยังมีแนวโน้มยังสนับสนุนการเติบโตทางเศรษฐกิจให้บรรลุเป้าหมายที่ตั้งไว้
([อ้างอิง](https://www.cnbc.com/2022/06/30/pboc-chinese-plans-to-save-hit-a-record-high-in-q2-job-concerns-rise.html)) 
​
4. ศูนย์วิจัยกสิกรไทยปรับประมาณการเติบโตของ GDP ประเทศไทยเพิ่มขึ้นเป็น 2.9% จากเดิม 2.5% โดยมีปัจจัยหนุนจากจำนวนนักท่องเที่ยวที่คาดว่าจะเพิ่มขึ้นภายหลังประเทศไทย และประเทศส่วนใหญ่ทยอยเปิดประเทศ แม้จะยังขาดดุลการค้าตามการนำเข้าพลังงานที่เพิ่มขึ้น และปัจจัยกดดันจากราคาอาหารที่มีแนวโน้มปรับสูงขึ้น
([อ้างอิง](https://www.finnomena.com/the-opportunity/news-update-28-06-2022-3/)) 



### การลงทุนน่าสนใจ

1. ความกังวลเรื่องเงินเฟ้อ และเศรษฐกิจถดถอยยังคงกดดันตลาดหุ้นอเมริกาและยุโรป แม้ราคาจะซึมซับข่าวร้ายไปแล้ว แต่ปัจจัยในอนาคตยังไม่แน่นอน  
แนะนำทยอยสะสมกองทุนที่ลงทุนในบริษัทที่แข็งแกร่ง และมีฐานะการเงินมั่นคง ซึ่งหลายบริษัทปรับตัวลงมาอยู่ในระดับราคาที่น่าดึงดูดสำหรับการลงทุนระยะยาว<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. จีนมีแนวโน้มฟื้นตัวดีกว่าตลาดโลก แม้มีความเสี่ยงเรื่องการดำเนินนโยบายที่อาจเปลี่ยนแปลงได้อย่างรวดเร็ว  
นักลงทุนระยะยาวสามารถทยอยละสม<br><br>
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน  

3. ตลาดเวียดนามยังน่าสนใจสำหรับนักลงทุนระยะยาว ทั้งในด้าน valuation และโอกาสการเติบโต<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 