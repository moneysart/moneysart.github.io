---
title: สรุปประเด็นการลงทุน, ก่อนสัปดาห์วันที่ 14 - 18 มีนาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 13 มีนาคม 2565
category: weekly
tag: [summary, Y2022Q1]
canonical_url: /weekly/summary/2022-03-13/
permalink: /weekly/summary/2022-03-13/
date: 2022-03-12
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -1.99%, S&P500 -2.88%, NASDAQ -3.53%, EU STOXX 600 +2.23% (ยุโรป), CSI300 -4.22% (จีน), TOPIX -2.46% (ญี่ปุ่น), SENSEX +2.24% (อินเดีย), VN100 -2.65% (เวียดนาม), SET -0.82%

2. ความขัดแย้งระหว่าง ยูเครน-รัสเซีย ยังลากยาว มีการเปิดการเจรจาเป็นระยะแต่ยังไม่สามารถบรรลุข้อตกลงกันได้ โดยทางรัสเซียก็ใช้กำลังทหารเข้ายึดเมืองในยูเครนลึกเข้าไปเรื่อยๆ นอกจากนั้นความพยายามที่จะคว่ำบาตรรัสเซียจากชาติตะวันตกก็ไม่สามารถทำได้เต็มที่ เนื่องจากผลกระทบทางเศรษฐกิจที่จะเกิดขึ้นเป็นวงกว้างและรุนแรงยิ่งกว่าที่เป็นอยู่

3. ราคาน้ำมันและทองคำปรับตัวลงในสัปดาห์นี้ เนื่องจากสัญญาณการเจรจาที่มีแนวโน้มดีขึ้นเมื่อกลางสัปดาห์ แต่เริ่มปรับตัวขึ้นอีกครั้ง

4. เจ้าหน้าที่ธนาคารกลางสหรัฐฯ (FED) จะประชุมกันอีกครั้งในสัปดาห์ที่จะถึงนี้ โดยคาดว่าจะประกาศปรับขึ้นอัตราดอกเบี้ย 0.25% 
([อ้างอิง1](https://www.cnbc.com/2022/03/10/theres-more-inflation-coming-as-the-federal-reserve-starts-raising-interest-rate.html), 
[อ้างอิง2](https://www.cnbc.com/2022/03/11/federal-reserve-expected-to-raise-interest-rates-in-week-ahead.html)) 

5. ธนาคารกลางยุโรป (ECB) ส่งสัญญาณเตรียมลดการกระตุ้นเศรษฐกิจเร็วกว่าที่วางแผนไว้ และจะค่อยๆ ปรับอัตราดอกเบี้ยขึ้นหลังจากนั้น 
([อ้างอิง1](https://www.cnbc.com/2022/03/10/russia-ukraine-war-european-central-bank-holds-interest-rates-steady.html), [อ้างอิง2](https://www.finnomena.com/the-opportunity/news-update-11-03-2022-2/)) 

6. บริษัทจีนที่จดทะเบียนในสหรัฐฯ 5 แห่ง ได้รับคำเตือนว่าเข้าข่ายจะถูกถอดจากกระดานซื้อขาย เนื่องจากไม่ได้จัดให้หน่วยงานของตลาดหลักทรัพย์สหรัฐฯ สามารถตรวจสอบรายงานบัญชีประจำปีของบริษัท ส่งผลให้เกิดแรงเทขายหุ้นจีนอย่างหนัก อย่างไรก็ตามความเสี่ยงนี้มีโอกาสเป็นเพียงปัจจัยระยะสั้น เนื่องจากบริษัทจะถูกถอดถอนก็ต่อเมื่อไม่ได้ส่งรายงานให้ตรวจสอบถึง 3 ปีติดต่อกัน และไม่น่ากระทบกับบริษัทขนาดใหญ่ เนื่องจากมีมาตรฐานระบบบัญชีสากลอยู่แล้ว
([อ้างอิง1](https://www.ft.com/content/6ccdaab1-6334-47ae-81f4-84320922cb40), [อ้างอิง2](https://www.cnbc.com/2022/03/11/us-delisting-fears-resurface-for-dual-listed-chinese-companies.html)) 



### การลงทุนน่าสนใจ

1. ก่อนไปดูเรื่องการลงทุน แนะนำให้นักลงทุนประเมินความเสี่ยงและเงินสำรองของตัวเองอีกครั้งในช่วงนี้ แน่นอนว่าการลงทุนนั้นสร้างผลตอบแทนที่ดีในระยะยาว แต่ควรเป็นเงินก้อนที่ไม่มีแผนจะใช้ระยะ 3 ปีนี้ จากความเสี่ยงที่เศรษฐกิจที่จะเติบโตน้อยลงในช่วง 1-3 ปีนี้

2. แนะนำนักลงทุนระยะสั้นให้สะสมเงินสดไว้ก่อน รอให้สถานการณ์ทั้งด้านเศรษฐกิจและความขัดแย้งระหว่างประเทศลดความผันผวน แล้วค่อยประเมินแนวทางอีกครั้ง
ระยะยาว ยังแนะนำทยอยสะสมกองทุนที่ลงทุนในบริษัทชั้นนำยังแข็งแกร่งและมีผลิตภัณฑ์โดดเด่น สามารถผ่านความเปลี่ยนแปลงทางการนโยบายการเงิน และความเสี่ยงด้านความขัดแย้งระหว่างประเทศได้

3. ระยะยาว ยังแนะนำทยอยสะสมกองทุนที่ลงทุนในบริษัทชั้นนำยังแข็งแกร่งและมีผลิตภัณฑ์โดดเด่น สามารถผ่านความเปลี่ยนแปลงทางการนโยบายการเงิน และความเสี่ยงด้านความขัดแย้งระหว่างประเทศได้  
นอกจากนั้นก็สามารถลงทุนในกองทุนที่เน้นประเทศที่มีโอกาสเติบโตได้สูงไปอีกหลายปี<br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน  
