---
title: สรุปประเด็นการลงทุน, ก่อนสัปดาห์วันที่ 6 - 10 กันยายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 5 กันยายน 2564
category: weekly
tag: [summary, Y2021Q3]
canonical_url: /weekly/summary/2021-09-05/
permalink: /weekly/summary/2021-09-05/
date: 2021-09-05
---

### ประเด็นน่าสนใจ

1. ตลาดหุ้นทั่วโลกยังรักษาแนวโน้มขาขึ้น โดย Dow Jones -0.24%, S&P500 +0.58%, NASDAQ +1.55%, EU STOXX 600 -0.09% (ยุโรป), CSI300 +0.33% (จีน), TOPIX +4.49% (ญี่ปุ่น), SENSEX +3.57% (อินเดีย), VN100 +1.14% (เวียดนาม), SET +2.43%

2. ยอดติดเชื้อผู้ป่วย Covid ในไทยมีแนวโน้มดีขึ้น โดยค่อยๆ ปรับตัวลดลงมาอยู่ในระดับประมาณ 15,000 คน/วัน นอกจากนั้นยังเริ่มใช้มาตรการผ่อนคลายการควบคุมสำหรับพื้นที่ควบคุมสูงสุดและเข้มงวด ตั้งแต่วันที่ 1 กันยายน 2564 ที่ผ่านมา

3. สถานการณ์การระบาดของ Covid ที่ลดลง และการฉีดวัคซีนที่มีประสิทธิภาพขึ้น รวมถึงแรงกดดันการลงทุนไนประเทศเอเชียอื่นๆ โดยเฉพาะจีน อาจเป็นสาเหตุที่ทำให้นักลงทุนต่างชาติเริ่มกลับมาซื้อหุ้นไทย โดยในช่วงวันที่ 1-3 กันยายน มียอดซื้อสุทธิจากนักลงทุนต่าง 3,908 ล้านบาท หลังจากขายสุทธิมาต่อเนื่องตั้งแต่ปีที่แล้ว

4. นักลงทุนต่างชาติเริ่มแสดงความกังวล ในประเด็นที่บริษัทจีนขนาดใหญ่ เริ่มประกาศแผนการที่จะใช้เงินทุนของบริษัททำโครงการเพื่อสนับสนุนเป้าหมาย common prosperity ของรัฐบาลจีน ล่าสุด Alibaba ประกาศว่าจะใช้เงินทุน 15.5 พันล้าน USD สำหรับจุดประสงค์นี้ ครอบคลุมระยะเวลาจนถึงปี 2025 โดยก่อนหน้านี้ Tencent และ Pinduoduo ก็มีการประกาศแผนการคล้ายๆ กัน สร้างความกังวลให้นักลงทุนว่ามาตรการของรัฐบาลจีน ทำให้บริษัทเหล่านี้ไม่ให้ความสำคัญกับผลประโยชน์ผู้ถือหุ้นอย่างเต็มที่ และอาจมีการประกาศแผนการที่จะนำเงินทุนไปใช้ในโครงการแบบนี้อีกในอนาคต
([อ้างอิง1](https://finance.yahoo.com/news/alibaba-pledges-15-5-billion-095935254.html), 
[อ้างอิง2](https://finance.yahoo.com/news/china-big-tech-charitable-donations-092513809.html), 
[อ้างอิง3](https://www.scmp.com/tech/big-tech/article/3147333/alibaba-earmarks-100-billion-yuan-towards-chinas-common-prosperity))

5. ตลาดหุ้นสหรัฐชะลอตัวลงเนื่องจากตัวเลขการจ้างงานเพิ่มต่ำกว่าที่คาดการณ์ คาดว่าได้รับผลกระทบจากการระบาดของ Covid สายพันธุ์ใหม่ ในช่วง 1-2 เดือนที่ผ่านมา อย่างไรก็ตาม ดัชนีอย่าง NASDAQ ยังปรับตัวขึ้นได้ดีกว่า ดัชนี Dow Jones และ S&P500 สะท้อนความเชื่อมั่นว่าบริษัทกลุ่มเทคโนโลยีที่มีผลการดำเนินงานแข็งแกร่งในช่วงที่ผ่านมาจะสามารถรักษาผลประกอบการที่ดีไว้ได้ต่อไป
([อ้างอิง](https://www.cnbc.com/2021/09/03/stocks-could-look-right-past-the-weak-jobs-report-to-another-strong-earnings-season.html)) 

6. ตลาดหุ้นญี่ปุ่นปรับตัวขึ้นโดดเด่นในสับดาห์ที่ผ่านมา ล่าสุดเมื่อวันศุกร์ nikkei225 ปรับตัวบวกอีก 2% หลังนายกรัฐมนตรี Yoshihide Suga ออกมาประกาศจะไม่ลงสมัครชิงตำแหน่งหัวหน้าพรรคในการเลือกตั้งเดือนนี้ เท่ากับว่าจะเปิดทางให้ผู้อื่นมาดำรงแทน ภายหลังผลสำรวจความเชื่อมั่นตกต่ำ และถูกวิพากษ์วิจารณ์เรื่องการรับมือกับ Covid อย่างไรก็ตามนักวิเคราะห์หลายแห่งมองว่าญี่ปุ่นจะยังไม่มีการเปลี่ยนแปลงนโยบายเศรษฐกิจภายหลังได้ผู้นำคนใหม่
([อ้างอิง1](https://www.finnomena.com/finnomena-ic/finnomena-market-alert-japan-0/), 
[อ้างอิง2](https://www.cnbc.com/2021/09/03/asia-markets-china-economy-us-jobs-data-alibaba-currencies-oil.html), 
[อ้างอิง3](https://www.reuters.com/world/asia-pacific/view-reactions-reports-japan-pm-suga-step-down-2021-09-03/)) 


### การลงทุนน่าสนใจ (ไม่ใช่การเชิญชวนให้ลงทุน)

1. นักลงทุนยังเชื่อมั่นการเติบโตของเศรษฐกิจสหรัฐฯ โดยเฉพาะบริษัทผู้นำกลุ่มเทคโนโลยีที่มีแนวโน้มผลประกอบการดีต่อเนื่อง  
นักลงทุนอาจพิจารณากองทุนที่ลงทุนในบริษัทที่แข็งแกร่ง โดยเฉพาะด้านเทคโนโลยีที่มีความได้เปรียบทางด้านผลิตภัณฑ์และฐานผู้ใช้  
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  
นอกจากนี้ ผู้ที่ชอบกอง passive อาจพิจารณา  
[K-USXNDQ-A(A)](https://www.finnomena.com/fund/K-USXNDQ-A(A)) หรือ
[SCBNDQ](https://www.finnomena.com/fund/SCBNDQ(A)) โดยทั้งสองกองทุนลงทุนตามดัชนี Nasdaq-100 ที่ไม่รวมกลุ่มสถาบันการเงิน

2. ตลาดหุ้นญี่ปุ่นน่าสนใจในแง่ valuation ซึ่งมีประเด็นที่จะมีการเปลี่ยนตัวนายกรัฐมนตรีมาเสริมพอดี ทำให้ได้รับความสนใจมากขึ้นในระยะสั้น  
โดยในภาพรวม ทีมงาน Finnomena เคยนำเสนอไว้ในช่วง 1-2 อาทิตย์ที่ผ่านมาว่าดัชนี Nikkei225 ของญี่ปุ่นมีราคาค่อนข้างถูกเมื่อเปรียบเทียบกับดัชนี S&P500 ของสหรัฐ แต่มีการปรับประมาณการกำไรเพิ่มขึ้นเร็วกว่า  
นักลงทุนอาจพิจารณาลงทุนในระยะสั้น-กลาง  
กองทุนเด่น เช่น  
[K-JPX](https://www.finnomena.com/fund/K-JPX) ลงทุนแบบ passive ตามดัชนี TOPIX ที่แสดงภาพรวมของตลาดหุ้นญี่ปุ่น  
[SCBNK225](https://www.finnomena.com/fund/SCBNK225) ลงทุนแบบ passive ตามดัชนี Nikkei225 ที่สะท้อนความเคลื่อนไหวของบริษัทขนาดใหญ่  
[KF-HJAPAND](https://www.finnomena.com/fund/KF-HJAPAND) ลงทุนแบบ active โดยไม่ยึดติดกับดัชนีเน้นการสร้างผลตอบแทนรวมที่ดี

<div class="text-center">
    <iframe width="560" height="315" src="https://www.youtube.com/embed/N6frv63t5vQ?start=1573" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>  
</div>