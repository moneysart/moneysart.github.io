---
title: สรุปประเด็นการลงทุน, ก่อนสัปดาห์วันที่ 25 - 29 กรกฎาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 24 กรกฎาคม 2565
category: weekly
tag: [summary, Y2022Q3]
canonical_url: /weekly/summary/2022-07-24/
permalink: /weekly/summary/2022-07-24/
date: 2022-07-23
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +1.96%, S&P500 +2.55%, NASDAQ +3.33%, EU STOXX 600 +2.88% (ยุโรป), CSI300 -0.24% (จีน), TOPIX +3.35% (ญี่ปุ่น), SENSEX +4.30% (อินเดีย), VN100 +1.08% (เวียดนาม), SET +1.26%

2. ดัชนีตลาดหุ้นสหรัฐฯ ได้รับแรงหนุนจากผลประกอบการของบริษัทต่างๆ ที่เริ่มออกมา โดยกว่า 70% ของบริษัทใน S&P500 ที่ประกาศแล้ว มีผลประกอบการออกมาดีกว่าคาด อย่างไรก็ตามยังต้องติดตามผลประกอบกาศของบริษัทขนาดใหญ่ส่วนใหญ่ในสัปดาห์ต่อๆ ไป
([อ้างอิง](https://www.cnbc.com/2022/07/21/stock-market-futures-open-to-close-news-.html)) 

3. สัปดาห์ต่อไปมีแนวโน้มจะมีความผันผวนมาก และนักลงทุนควรวางแผนรับมือกับสภาพตลาดไม่ว่าจะขึ้นหรือลง เนื่องจากธนาคารกลางสหรัฐฯ (Fed) จะประกาศการปรับขึ้นดอกเบี้ย รวมถึงจะมีตัวเลขเศรษฐกิจอื่นๆ ออกมาด้วย นอกจากนั้นบริษัทขนาดใหญ่ต่างๆ ก็จะให้ความเห็นถึงแนวโน้มการเติบโตในอนาคตด้วย ปัจจัยเหล่านี้เป็นตัวแปรสำคัญต่อการคาดการณ์ทิศทางเศรษฐกิจในระยะ 1-2 ปีข้างหน้า
([อ้างอิง](https://www.cnbc.com/2022/07/22/markets-face-what-could-be-the-most-important-week-of-summer-with-fed-earnings-and-economic-data.html)) 

4. ธนาคารกลางยุโรป (ECB) เริ่มขึ้นดอกเบี้ยแล้ว ภายหลังเงินเฟ้อปรับตัวขึ้นสูงอย่างต่อเนื่อง แม้อัตราการปรับขึ้นจะเป็นไปตามที่นักวิเคราะห์คาดการณ์ไว้ แต่ตัวเลขดัชนีการจัดซื้อล่าสุดส่งสัญญาณหดตัวของเศรษฐกิจ สร้างความกังวลถึงภาวะเศรษฐกิจถดถอย
([อ้างอิง](https://www.cnbc.com/2022/07/22/european-central-banks-action-faces-stiff-test-as-recession-nears.html)) 

5. The Asian Development Bank ปรับลดคาดการณ์การเติบโตของ GDP ประเทศจีน เนื่องจากผลกระทบของการ lockdown เพื่อควบคุม Covid และแรงกดดันจากความเสี้ยงของกลุ่มธุรกิจอสังหาริมทรัพย์ แม้ภาครัฐมีแนวโน้มจะใช้นโยบายช่วยกระตุ้นการเติบโต แต่นักวิเคราะห์คาดว่าจะไม่เพียงพอที่ะบรรลุเป้าหมาย 5.5% ที่รัฐบาลตั้งไว้
([อ้างอิง](https://www.cnbc.com/2022/07/21/adb-cuts-chinas-growth-forecast-on-concerns-over-covid-lockdowns-.html)) 

6. ผู้ว่าการธนาคารแห่งประเทศไทย แถลงในงานพบสื่อมวลชนถึงเป้าหมายนโยบายการเงินระยะข้างหน้า โดยจะขึ้นดอกเบี้ยแบบค่อยเป็นค่อยไป เพื่อประคองให้เศรษฐกิจไทยฟื้นตัวได้อย่างต่อเนื่อง มีเป้าหมายหลักให้เงินเฟ้ออยู่ในระดับต่ำและไม่ผันผวน และให้ระบบการเงิน/สถาบันการเงินทำงานได้ตามปกติ
([อ้างอิง](https://www.prachachat.net/breaking-news/news-988010)) 



### การลงทุนน่าสนใจ

1. แนะนำใช้กลยุทธ์ทยอยสะสมเพื่อลงทุนระยะยาว เน้นกองทุนที่ลงมุนในบริษัทที่แข็งแกร่ง และมีฐานะการเงินมั่นคง ซึ่งในขณะนี้อยู่ในจุดที่ราคาไม่แพง  
โดยเชื่อว่าจะผ่านความไม่แน่นอนในช่วงนี้ได้อย่างปลอดภัย รวมถึงมีความได้เปรียบในอุตสาหกรรมที่จะทำให้ผลประกอบการและราคาหุ้นฟื้นได้ในระยะยาว<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท
