---
title: สรุปประเด็นการลงทุน, ก่อนสัปดาห์วันที่ 26 - 30 กรกฎาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 25 กรกฎาคม 2564
category: weekly
tag: [summary, Y2021Q3]
canonical_url: /weekly/summary/2021-07-25/
permalink: /weekly/summary/2021-07-25/
date: 2021-07-25
---

### ประเด็นน่าสนใจ

1. ตลาดหุ้นฝั่งตะวันตกสะดุดตอนต้นสัปดาห์ แต่กลับมาเดินหน้าทำจุดสูงสุดต่อไป ส่วนภาพรวมเอเชียติดลบจากแรงกดดัน Covid โดย Dow Jones +1.08%, S&P500 +1.96%, NASDAQ +2.84%, EU STOXX 600 +1.49% (ยุโรป), CSI300 -0.11% (จีน), TOPIX -1.44% (ญี่ปุ่น), SENSEX -0.31% (อินเดีย), VN100 -2.25% (เวียดนาม), SET -1.86%

2. ดัชนีตลาดหุ้นหลักทั่วโลกปรับลดลงแรงเมื่อวันจันทร์ จากความกังวลเรื่องโควิดสายพันธุ์ Delta ที่ทำให้ยอดผู้ติดเชื้อสูงขึ้นในหลายประเทศ รวมถึงประเทศที่ฉีดวัคซีนแล้ว อย่างไรก็ตาม ตลาดหุ้นฝั่งสหรัฐอเมริกาและยุโรป ปรับตัวขึ้นตลอดสัปดาห์หลังจากนั้น หลังเห็นว่าการฉีดวัคซีนช่วยลดอัตราการการป่วยรุนแรงลงอย่างมาก และการที่ยังมีผู้ติดเชื้อเพิ่มขึ้นจะทำให้ธนาคารกลางของสหรัฐฯ และยุโรป ดำเนินนโยบายการเงินแบบผ่อนคลายต่อไป
ดังที่ European Central Bank ออกมาประกาศ เมื่อวันที่ 22 กรกฎาคม ที่ผ่านมา 
([อ้างอิง](https://www.ecb.europa.eu/press/pr/date/2021/html/ecb.mp210722~48dc3b436b.en.html)) 

3. สถานการณ์ประเทศฝั่งเอเชีย น่ากังวลกว่า เนื่องจากหลายประเทศยังมีสัดส่วนผู้ฉีดวัคซีนต่ำ โดยเฉพาะแถบ ASEAN ที่ทั้งจำนวนผู้ติดเชื้อและผู้เสียชีวิตรายวันยังเพิ่มขึ้นทำตัวเลขสูงสุด
([อ้างอิง1](https://www.reuters.com/world/asia-pacific/vietnams-ho-chi-minh-city-extends-virus-lockdown-aug-1-2021-07-23/), 
[อ้างอิง2](https://www.cnbc.com/2021/07/22/who-indonesia-reported-most-new-covid-cases-in-the-world-last-week.html)) 

4. สถานการณ์ Covid ในไทย ตอนนี้มียอดผู้ติดเชื้อรายวันเกือบ 15000 คน ใกล้เคียงกับตัวเลขประมาณการ Base Case จากศูนย์วิจัยธนาคารกรุงศรี ซึ่งคาดการณ์ว่าสถานการณ์จะลากยาวไปจนถึงเดือนพฤศจิกายน กว่าจำนวนผู้ติดเชื้อจะลดลง
([อ้างอิง](https://www.bangkokbiznews.com/news/detail/949794)) 

5. ไทยปรับลดการเติบโต GDP ปีนี้ เหลือประมาณ 1% จากช่วงก่อนหน้านี้ที่ประมาณ 2% จากทั้งทางศูนย์วิจัยกสิกรไทย, ศูนย์วิเคราะห์เศรษฐกิจธุรกิจ ธนาคารไทยพาณิชย์, วิจัยกรุงศรี ธนาคารกรุงศรีอยุธยา
([อ้างอิง1](https://kasikornresearch.com/th/analysis/k-econ/economy/Pages/GDP-y3937.aspx), 
[อ้างอิง2](https://thestandard.co/scb-eic-cut-thai-gdp-down-to-0-9-percents-after-heavy-coronavirus-spreading/), [อ้างอิง3](https://thestandard.co/krungsri-research-cut-gdp-into-1-2-percents/), 
) 

6. จีนยังมีมาตรการควบคุมบริษัท technology ขนาดใหญ่ออกมาเพิ่มขึ้น ล่าสุด เตรียมปรับ Didi เพิ่มเติม รวมถึงอาจมีคำสั่งให้ Didi ถอนการจดทะเบียนซื้อขายหุ้นในตลาดสหรัฐฯ อาจสะท้อนว่ารัฐบาลจีนต้องการให้บริษัท technology เหล่านี้ระดมทุนผ่านตลาดหุ้นภายในจีนเอง หรือฮ่องกง มากกว่าผ่านนักลงทุนต่างประเทศ
([อ้างอิง1](https://www.cnbc.com/2021/07/22/didi-shares-drop-on-report-china-is-planning-unprecedented-penalties.html), 
[อ้างอิง2](https://www.bbc.com/news/business-57938212)) 

7. นอกจากนั้น ยังมีคำสั่งปรับบริษัท technology อื่นๆ เช่น  Tencent, Alibaba, Kuaishou และ Weibo จากการมีเนื้อหาที่ไม่เหมาะสมบน platform 
([อ้างอิง](https://www.finnomena.com/taspong/news-update-22-07-2021-2/)) 

8. ล่าสุด รัฐบาลจีนยังมีคำสั่งให้ Tencent ยกเลิกสัญญาที่อาจทำให้เกิดการผูกขาดในธุรกิจ online music ในประเทศจีน
([อ้างอิง1](https://www.channelnewsasia.com/news/asia/china-s-tencent-ordered-to-end-exclusive-music-contracts-15283958), 
[อ้างอิง2](https://www.cnbc.com/2021/07/24/china-crackdown-antitrust-regulator-orders-tencent-music-to-give-up-music-label-rights.html)) 

9. กีฬา Olympics 2020 ที่ญี่ปุ่นเปิดฉากขึ้นอย่างเป็นทางการแล้ว เมื่อวันที่ 2021-07-23 ล่าสุด ทีมนักกีฬาไทยคว้าเหรียญทองแรกแล้ว โดย <i class="fas fa-medal"></i> **เทนนิส (พาณิภัค วงศ์พัฒนกิจ)** จากกีฬาเทควันโด ประเภทบุคคลหญิง น้ำหนักไม่เกิน 49 kg 


### การลงทุนน่าสนใจ (ไม่ใช่การเชิญชวนให้ลงทุน)

1. กองทุนหุ้น growth มีแนวโน้มเติบโตต่อเนื่องในระยะยาว หลังพฤติกรรมผู้บริโภคเปลี่ยนถาวร โดยเฉพาะหุ้น big tech ที่มีรายได้จากอุตสาหกรรมอย่าง cloud, online marketing ที่ยังมี runway ของการเติบโตอีก 
กองทุนเด่นๆ เช่น 
[B-INNOTECH](https://www.finnomena.com/fund/B-INNOTECH), 
[KFHTECH-A](https://www.finnomena.com/fund/KFHTECH-A),
[TMBGQG](https://www.finnomena.com/fund/TMBGQG) 

2. สะสมเวียดนามสำหรับระยะยาว ส่วนระยะสั้นรอสัญญาณกลับตัว
หลังยอดผู้ติดเชื้อ Covid ในเวียดนามเพิ่มสูงขึ้น แต่มีสัญญาณว่าจะได้รับความช่วยเหลือด้านวัคซีนจากหลายช่องทาง และน่าจะรักษาอัตราการเติบโตทางเศรษฐกิจที่สูงได้หลังสถานการณ์ดีขึ้น กองทุนเด่น เช่น [PRINCIPAL VNEQ-A](https://www.finnomena.com/fund/PRINCIPAL%20VNEQ-A) 

3. สำหรับผู้ที่กังวลเรื่องความผันผวนที่อาจเกิดขึ้นในช่วงใกล้ สามารถพิจารณาจัดสรรเงินลงทุนในกองทุนกลุ่ม defensive เช่น healthcare, utilities, elementary materials
กองทุนน่าสนใจ เช่น [KT-HEALTHCARE-A](https://www.finnomena.com/fund/PRINCIPAL%20VNEQ-A), [KT-MINING](https://www.finnomena.com/fund/KT-MINING/)