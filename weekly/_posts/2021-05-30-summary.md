---
title: สรุปประเด็นการลงทุน, ก่อนสัปดาห์วันที่ 31 พฤษภาคม - 4 มิถุนายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์
category: weekly
tag: [summary, Y2021Q2]
canonical_url: /weekly/summary/2021-05-30/
permalink: /weekly/summary/2021-05-30/
date: 2021-05-30
---

### ประเด็นน่าสนใจ

1. ตลาดหุ้นภาพรวมปรับตัวบวกถ้วนหน้า โดย Dow Jones +0.94%, S&P500 +1.16%, NASDAQ +2.06%, EU STOXX 600 +1.02% (ยุโรป), CSI300 +3.64% (จีน), TOPIX +2.24% (ญี่ปุ่น), SENSEX +1.75% (อินเดีย), VN100 +2.68% (เวียดนาม), SET +1.90%

2. หุ้นกลุ่มเติบโตกลับมา outperform หลังได้รับแรงหนุนจากการเปิดเผยรายงานการประชุมของธนาคารกลางสหรัฐฯ (Fed) ว่าจะยังใช้นโยบายการเงินแบบผ่อนคลายต่อไป จนกว่าจะเห็นตัวเลขการฟื้นตัวทางเศรษฐกิจที่ต่อเนื่องและมั่นคง จึงจะเริ่มหารือเรื่องการปรับนโยบาย 

3. อัตราผลตอบแทนพันธบัตรสหรัฐฯ ([อ้างอิง](https://www.cnbc.com/quotes/US10Y)) และยุโรป ([อ้างอิง](https://ycharts.com/indicators/10year_eurozone_central_government_bond_par_yield_curve)) อยู่ในภาวะคงตัว เสริมให้นักลงทุนคลายความกังวลเรื่องเงินเฟ้อและวิกฤติเรื่องสภาพคล่อง เป็นอีกปัจจัยหนุนให้ตลาดหุ้นสหรัฐฯ และยุโรป ปรับตัวขึ้นต่อไปได้

4. ตลาดหุ้นจีนปรับตัวบวกขึ้นมากที่สุดในช่วงตั้งแต่เดือนกุมภาพันธ์ โดยมีหลายปัจจัยหลักจากการคาดการณ์ของ CICC (China International Capital Corporation, ธนาคารเพื่อการลงทุนขนาดใหญ่ของจีน) ว่าทางการจีนใกล้จะกลับมาผ่อนคลายมาตรการทางการเงิน หลังความร้อนแรงของตลาดหุ้นจีนเมื่อช่วงต้นปีได้ชะลอลงมาเกือบหนึ่งไตรมาสแล้ว ทำให้นักลงทุนและสถาบันการเงินต่างชาติกลับเข้ามาซื้อหุ้นในตลาดจีน ([อ้างอิง1](https://24htech.asia/hong-kong-stocks-approach-one-month-high-as-cicc-predicts-china-to-ease-fiscal-tightening.html), [อ้างอิง2](https://www.scmp.com/business/markets/article/3134906/chinas-stocks-awakened-record-foreign-buying-brokerages-call)) 

5. นอกจากตลาดหุ้น ตลาดตราสารหนี้จีนก็ได้รับความสนใจเช่นกัน โดย สัดส่วนนักลงทุนต่างชาติที่ถือครองตราสารหนี้จีน เพิ่มขึ้นจาก 3.2% เมื่อเดือนธันวาคม เป็น 3.44% ในเดือนเมษายน ([อ้างอิง](https://www.cnbc.com/2021/05/21/overseas-investors-buy-up-mainland-chinese-bonds-in-a-search-for-yield.html))

6. Cryptocurrency ยังทรงตัว หลังจากร่วงหนักเมื่ออาทิตย์ก่อน อย่างไรก็ตามยังมีปัจจัยที่หนุนให้นักลงทุนยังเชื่อมั่นว่า Cryptocurrency ยังมีความน่าสนใจไมว่าจะเป็นความเห็นของ Ray Dalio ผู้ก่อตั้ง hedge fund Bridgewater Associates ที่บอกว่า Bitcoin นั้นน่าสนใจกว่าพันธบัตรรัฐบาล และตัวเขาเองก็มีการถือครอง Bitcoin อยู่ ([อ้างอิง](https://www.cnbctv18.com/cryptocurrency/hedge-fund-billionaire-ray-dalio-on-bitcoin-says-he-prefers-bitcoins-over-bonds-9421021.htm)) รวมทั้งมีการเปิดเผยว่า Paypal มี Bitcoin transaction volume ทะลุระดับ 300 ล้าน USD เป็นครั้งแรก ([อ้างอิง](https://www.trustnodes.com/2021/05/28/paypal-bitcoin-volumes-spike-to-300-million-while-apple-looks-to-crypto))

7. Amazon Prime ประกาศว่าได้เข้าซื้อ MGM studios ด้วยมูลค่า $8.45 ล้าน USD เสริมความแข็งแกร่งในธุรกิจ Video Streaming ([อ้างอิง](https://www.bbc.com/news/business-57249849)) เพื่อแข่งขันกับ Netflix, Disney, รวมถึง WarnerMedia ที่เพิ่งประกาศจะควบรวมกิจการกับ Discovery เมื่อเร็วๆ นี้ ([อ้างอิง](https://www.moneymattersthailand.com/weekly/summary/2021-05-23/))

8. บริษัทผู้ผลิตรถยนต์ชั้นนำ ทยอยเปิดตัวแผนการเข้าแข่งขันในอุตสาหกรรมรถพลังงานไฟฟ้า ล่าสุด Ford Motor เปิดตัวรถกระบะพลังงานไฟฟ้า F-150 Lightning ซึ่งมียอดจองถึง 44,500 คัน ภายใน 48 ชั่วโมงแรก ([อ้างอิง](https://www.motortrend.com/news/2022-ford-f-150-lightning-electric-reservations-preorders/)) รวมทั้งประกาศเพิ่มแผนลงทุนในรถพลังงานไฟฟ้าเป็น 30 ล้าน USD ภายในปี 2025 ที่รวมถึงการสร้างฐานการผลิต battery สำหรับรถพลังงานไฟฟ้า ([อ้างอิง](https://www.barrons.com/articles/ford-motor-stock-ev-spending-investor-day-51622041264))



### มุมมองนักลงทุนในตลาด (ไม่ใช่คำแนะนำการลงทุน)

1. ความกังวลเรื่องเงินเฟ้อ และการเปลี่ยนแปลงนโยบายการเงินแบบผ่อนคลายของ Fed คลี่คลายลง มีหนุนให้ตลาดหุ้นสหรัฐฯ และยุโรปปรับตัวขึ้นต่อได้ โดยหุ้นกลุ่มเติบโตมีแนวโน้มจะกลับมา outperform หุ้นกลุ่ม value

2. ตลาดหุ้นจีนมีโอกาสปรับตัวขึ้นต่อ เรื่องจาก fund flow จากต่างชาติไหลกลับเข้าจีน อีกทั้งราคาตลาดหุ้นจีนยังถูก ภายหลังอยู่นิ่งๆ มาตั้งแต่เดือนกุมภาพันธ์

3. ตลาดพันธบัตรจีนน่าสนใจ สำหรับผู้ต้องการลงทุนในจีน แต่กังวลเรื่องความผันผวน โดยมีปัจจัยหนุนจากนักลงทุนทั่วโลกที่เชื่อมั่นในเสถียรภาพเศรษฐกิจของจีน ([อ้างอิง1](https://hoonsmart.com/archives/187260), [อ้างอิง2](https://hoonsmart.com/archives/182761))
