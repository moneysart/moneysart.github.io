---
title: สรุปประเด็นการลงทุน, ก่อนสัปดาห์วันที่ 31 ตุลาคม - 4 พฤศจิกายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 30 ตุลาคม 2565
category: weekly
tag: [summary, Y2022Q4]
canonical_url: /weekly/summary/2022-10-30/
permalink: /weekly/summary/2022-10-30/
date: 2022-10-29
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +5.72%, S&P500 +3.95%, NASDAQ +2.24%, EU STOXX 600 +3.65% (ยุโรป), CSI300 -5.39% (จีน), TOPIX +0.91% (ญี่ปุ่น), SENSEX +1.10% (อินเดีย), VN100 +1.44% (เวียดนาม), SET +0.93%

2. ตลาดหุ้นสหรัฐฯ ปรับตัวขึ้นได้แม้หุ้นเทคโนโลยีความหวังหลายตัวผลประกอบการน่าผิดหวัง แต่ได้รับแรงพยุงจากหุ้นกลุ่ม defensive รวมถึงหนึ่งเดียวในบรรดา big tech อย่าง Apple ที่ผลประกอบการยังออกมาดีอยู่ 
([อ้างอิง1](https://www.cnbc.com/2022/10/27/stock-market-futures-open-to-close-news.html), 
[อ้างอิง2](https://www.cnbc.com/2022/10/28/why-investors-rewarded-apple-but-fled-amazon-google-facebook-after-earnings.html)) 

3. แรงพยุงตลาดเกิดจากสองปัจจัยหลัก คือ การเติบโตของ GDP ไตรมาสล่าสุดที่กลับมาเป็นบวก และอัตราเงินเฟ้อเดือนล่าสุดที่ชะลอตัวลง นักลงทุนเริ่มมีความหวังว่าเงินเฟ้อที่เริ่มชะลอตัวลง จะช่วยลดการขึ้นดอกเบี้ยในอนาคต และเศรษฐกิจแข็งแรงพอที่จะผ่านช่วงของการขึ้นดอกเบี้ยไปได้
([อ้างอิง1](https://www.cnbc.com/2022/10/27/us-gdp-accelerated-at-2point6percent-pace-in-q3-better-than-expected-as-growth-turns-positive.html), 
[อ้างอิง2](https://www.cnbc.com/2022/10/28/pce-inflation-september-2022-.html))

4. ตลาดหุ้นจีน โดยเฉพาะหุ้นเทคจีนขนาดใหญ่ถูกเทขาย หลังโลกตะวันตกกังวลการผูกขาดอำนาจของประธานาธิบดี Xi Jinping ซึ่งอาจส่งผลเสียต่อการทำกำไรของบริษัทจีนขนาดใหญ่ และเพิ่มความขัดแย้งทางเศรษฐกิจกับสหรัฐฯ นอกจากนั้นการคงระดับมาตรการควบคุม Covid อย่างเข้มงวดยังกดดันตลาดทุนต่อไป
([อ้างอิง1](https://www.cnbc.com/2022/10/24/alibaba-tencent-shares-plummet-as-xi-jinping-tightens-grip-on-power.html), 
[อ้างอิง2](https://www.finnomena.com/finnomena-ic/finnomena-market-alert-hangseng-20/)) 

5. อย่างไรก็ตาม ต้องจับตาการพัฒนาทางเทคโนโลยีของจีนในต่อจากนี้ ภายหลังรัฐบาลชุดใหม่เน้นย้ำความสำคัญของวิทยาศาสตร์และเทคโนโลยี เห็นได้จากการเพิ่มขึ้นของนักวิทยาศาสตร์และเทคโนโลยีที่เข้ารับตำแหน่งสำคัญทางการเมืองชุดใหม่
([อ้างอิง1](https://www.scmp.com/news/china/politics/article/3196971/chinas-communist-party-looks-science-cadres-help-push-back-us-tech-squeeze), 
[อ้างอิง2](https://www.nature.com/articles/d41586-022-03414-z)) 



### การลงทุนน่าสนใจ

1. ตลาดเวียดนามน่าสะสมเพื่อการลงทุนระยะยาว ภายหลังดัชนีตลาดหุ้นเวียดนามยังทรงตัวอยู่ในระดับต่ำสุดในรอบเกือบสองปี  
โดยเวียดนามได้รับการประเมินว่าเป็นหนึ่งในประเทศที่จะมีการเติบโตทางเศรษฐกิจดีที่สุดในโลก  
ทั้งนี้ในสัปดาห์ที่ผ่านมาเริ่มมีเงินลงทุนกลับเข้าซื้ออย่างมีนัยสำคัญ ([บทความน่าสนใจ](https://www.finnomena.com/dr-niwes/vn-stock-market/))<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 

2. ตลาดหุ้นสหรัฐฯ ยังฟื้นตัวด้วยความหวัง แม้ตัวเลขการเติบโดดีกว่าคาด แต่จิตวิทยานักลงทุนสามารถเปลี่ยนได้ทุกเมื่อ  
แนะนำใช้คอยทยอยสะสม หรือเพิ่มยอด DCA ช่วงที่ดัชนีย่อตัวลงอย่างมีนัยสำคัญ  
โดยเฉพาะการสะสมกองทุนที่ลงทุนในบริษัทที่แข็งแกร่งและเป็นผู้นำในอุตสาหกรรม รวมถึงการลงทุนที่เรามีมุมมองต้องการร่วมเป็นเจ้าของในธุรกิจเหล่านั้น <br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท
