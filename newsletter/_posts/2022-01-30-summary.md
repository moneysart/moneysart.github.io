---
title: สรุปประเด็นการลงทุน, ก่อนสัปดาห์วันที่ 31 มกราคม - 4 กุมภาพันธ์ 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 30 มกราคม 2565
category: weekly
tag: [summary, Y2022Q1]
canonical_url: /weekly/summary/2022-01-30/
permalink: /weekly/summary/2022-01-30/
date: 2022-01-29
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +1.34%, S&P500 +0.77%, NASDAQ +0.01%, EU STOXX 600 -1.88% (ยุโรป), CSI300 -4.51% (จีน), TOPIX -2.61% (ญี่ปุ่น), SENSEX -3.11% (อินเดีย), VN100 +0.97% (เวียดนาม), SET -0.80%

2. ดัชนีหลักสหรัฐฯ ปิดบวกได้ครั้งแรกในรอบหลายสัปดาห์ โดยมีความผันผวนสูงในทุกวัน 
มาจากทั้งปัจจัยกดดันตลาดอย่างท่าทีของธนาคารกลางสหรัฐฯ (Fed) และปัจจัยเสริมตลาดอย่างผลประกอบการที่ดีของบริษัทชั้นนำที่ทยอยรายงานออกมา 
อย่างไรก็ตามอัตราผลตอบแทนพันธบัตรรัฐบาลมีแนวโน้มกดดันตลาดต่อไป
([อ้างอิง](https://www.cnbc.com/2022/01/28/big-swings-in-the-market-are-more-normal-than-investors-might-expect.html)) 

3. ผลประกอบการเป็นพระเอก นำโดย Microsoft, Intel, Tesla, Apple ที่ออกมาดีกว่าที่นักวิเคราะห์คาด ให้แนวโน้มว่าเศรษฐกิจเติบโตได้ดี นักลงทุนคาดหวังสัญญาณในทิศทางที่ดีต่อไปจากบริษัทชั้นนำอื่นๆ ที่จะประกาศผลประกอยการในสัปดาห์นี้ ทั้ง Google (Alphabet), Facebook (Meta), Amazon, AMD, และ Qualcomm
([อ้างอิง1](https://www.cnbc.com/2022/01/28/nasdaq-heads-for-first-five-week-losing-streak-since-2012.html), 
[อ้างอิง2](https://www.finnomena.com/the-opportunity/news-update-28-01-2022/), 
[อ้างอิง3](https://www.finnomena.com/the-opportunity/news-update-28-01-2022-2/)) 


4. ทางการจีนยังจัดระเบียบตลาดทุนเพิ่มเติม มีแนวโน้มกดดันหุ้นจีนต่อไป อย่างไรก็ดีผู้เกี่ยวข้องชี้แจงว่าเป็นการทำให้ระเบียบการดูแลชัดเจนขึ้น เพื่อให้ไม่มีปัญหาอย่างกรณี IPO ของหุ้นในต่างประเทศ เมื่อช่วงปีที่ผ่านมา
([อ้างอิง](https://www.cnbc.com/2022/01/28/chinas-csrc-draft-rules-on-overseas-ipos-will-apply-to-hong-kong.html)) 



### การลงทุนน่าสนใจ

1. ยังแนะนำสะสมกลุ่ม Emerging Markets และ Frontier Market อย่างเวียดนาม  
แม้การจัดระเบียบตลาดทุนเพิ่มเติมของจีน อาจกดดันราคาหุ้นไปอีกระยะ แต่ไม่ส่งผลต่อพื้นฐานการเติบโต <br><br>
กองทุนเด่น เช่น  
[PRINCIPAL APDI](https://www.finnomena.com/fund/PRINCIPAL%20APDI) ลงทุนได้ครอบคลุมภูมิภาคเอเชียแปซิฟิก มุ่งลงทุนในบริษัทที่มีแนวโน้มในการเติบโตสูงเมื่อเทียบกับ ตลาดโดยรวม,  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน

2. ผลประกอบการบริษัทชั้นนำยังแข็งแกร่ง ยืนยันผู้ชนะ เรายังแนะนำกองทุนที่เน้นคุณภาพของบริษัทในปัจจุบันเป็นหลัก  
สามารถทยอยสะสมได้ต่อไป หรือรอจังหวะให้ความผันผวนชะลอลงหากต้องการลงทุนไม้ใหญ่ <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  
