---
title: สรุปประเด็นการลงทุน, รอบเดือน ตุลาคม 2566
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบเดือน ตุลาคม 2566
category: newsletter
tag: [summary, Y2023Q4]
canonical_url: /monthly/summary/2023-10-08/
permalink: /monthly/summary/2023-10-08/
date: 2023-10-07
---

### ประเด็นน่าสนใจ

1. การเคลื่อนไหวรอบเดือน Dow Jones -3.38%, S&P500 -3.34%, NASDAQ -2.40%, EU STOXX 600 -2.14% (ยุโรป), CSI300 -1.35% (จีน), Hang Seng -4.04%, TOPIX -4.02% (ญี่ปุ่น), SENSEX -0.91% (อินเดีย), VN100 -9.16% (เวียดนาม), SET -7.03%

2. ดัชนีตลาดหุ้นโลกปรับตัวลงถ้วนหน้า ปัจจัยผลักดันหลักมาจากอัตราผลตอบแทนพันธบัตรรัฐบาลสหรัฐฯ ที่ยังคงพุ่งสูงขึ้น โดยเฉพาะพันธบัตรระยะยาว ผลมาจากตัวเลขการจ้างงานและการเติบโตของเศรษฐกิจสหรัฐฯ ที่ยังร้อนแรง ทำให้มีโอกาสที่ธนาคารกลางสหรัฐฯ จะคงดอกเบี้ยในระดับสูงนานกว่าที่นักลงทุนเคยเคยหวัง รวมถึงอาจยังขึ้นดอกเบี้ยต่อไปอีก ซึ่งจะส่งผลกระทบต่อความสามารถทางการกู้ยืมของผู้บริโภคและบริษัทต่างๆ ในช่วงต่อจากนี้
([อ้างอิง1](https://www.cnbc.com/2023/09/20/fed-rate-decision-september-2023-.html), 
[อ้างอิง2](https://www.cnbc.com/2023/09/28/blackrocks-rieder-thinks-investors-should-believe-the-fed-that-its-going-to-hike-again.html)) 

3. ความกังวลว่าผลตอบแทนพันธบัตรรัฐบาลสหรัฐฯ ที่สูงขึ้น จะส่งผลให้การบริโภคลดลง ยังทำให้ราคาน้ำมันร่วงแรงประมาณ 10% เมื่อสัปดาห์ที่ผ่านมา แม้ก่อนหน้านี้ปรับตัวขึ้นมาตลอดทั้งเดือนจากการที่ผู้ผลิตรายใหญ่ประกาศคงระดับการผลิตที่ต่ำต่อไป อย่างไรก็ตามน้ำมันยังมีปัจจุยหนุนเฉพาะตัวจากสัญญาณการใช้น้ำมันที่เพิ่มขึ้นในบางประเทศ
([อ้างอิง](https://www.cnbc.com/2023/10/06/oil-on-track-for-sharpest-weekly-decline-since-march.html)) 

4. ราคาทองก็ปรับตัวลงเช่นเดียวกัน เมื่อนักลงทุนมีการเปลี่ยนไปถือพันธบัตรที่ให้ผลตอบแทนในระดับน่าดึงดูดใจ

5. หุ้นจีนยังปรับตัวลงต่อเนื่อง โดยนอกจากแรงกดดันจากนโยบายการเงินฝั่งสหรัฐฯ แล้ว ยังมีปัจจัยเฉพาะตัว โดยเฉพาะปัญหาหนี้ที่เกี่ยวข้องกับอุตสาหกรรมอสังหาริมทรัพย์ อย่างไรก็ตามการบริโภคในประเทศดูเหมือนจะฟื้นตัวได้ดี และมีการพยายามปรับปรุงระเบียบการลงทุนของบริษัทต่างชาติให้ชัดเจนขึ้น
([อ้างอิง1](https://www.scmp.com/economy/china-economy/article/3237090/chinas-golden-week-holiday-sees-consumption-boom-pent-demand-takes-wing), 
[อ้างอิง2](https://www.cnbc.com/2023/10/06/china-plans-to-ease-one-of-the-biggest-hurdles-for-foreign-business.html)) 

6. ตลาดหุ้นไทยถูกกดดันทั้งจากปัจจัยภายนอกโดยเฉพาะ เงินทุนไหลออกจากการแข็งค่าของค่าเงินสหรัฐฯ นอกจากนั้นมีเรื่องความกังวลกับมาตรการทางเศรษฐกิจของรัฐบาลที่ยังไม่สามารถดำเนินการได้




### การลงทุนน่าสนใจ

1. ภาวะความไม่แน่นอนเรื่องการปรับขึ้น/ลดอัตราดอกเบี้ย ที่เพิ่มมากขึ้นจากตัวเลขทางเศรษฐกิจของสหรัฐฯ ทำให้การลงทุนแบบเก็งกำไรยากยิ่งขึ้น  
แนะนำการลงทุนแบบสม่ำเสมอและกระจายความเสี่ยง โดยหนึ่งในตัวเลือกที่ง่ายที่สุดคือการลงทุนกับกองทุน index หุ้นโลก  
ที่ช่วยให้การลงทุนของเรา balance และเติบโตไปกับเศรษฐกิจโลกในระยะยาว แม้อาจเกิดการชะลอในบางประเทศ<br><br>
กองทุนเด่น เช่น  
[SCBWORLD(A)](https://www.finnomena.com/fund/SCBWORLD(A)) ลงทุนในดัชนี iShares MSCI World ETF ที่กระจายการลงทุนในบริษัทขนาดใหญ่ ที่อยู่ในประเทศพัฒนาแล้วทั่วโลก,  
[K-WORLDX](https://www.finnomena.com/fund/K-WORLDX) ลงทุนในดัชนี iShares MSCI ACWI ETF ที่กระจายการลงทุนในบริษัทขนาดใหญ่ทั่วโลก ทั้งในประเทศที่พัฒนาแล้วและกำลังพัฒนา,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 สำหรับนักลงทุนที่ต้องการให้น้ำหนักกับหุ้นกลุ่ม technology เป็นหลัก  

2. เศรษฐกิจจีนยังถูกฉุดจากภาคอสังหาริมทรัพย์ แต่การบริโภคในประเทศมีทิศทางฟื้นตัว  
นอกจากนั้นทางการยังพยายามต่อเนื่องที่จะเข้ามาช่วยเหลือด้านเศรษฐกิจและตลาดทุน  
อาจพิจารณาดูความชัดเจนเพิ่มเติม หรือทยอยสะสมกองทุนที่ได้ประโยชน์จากการฟื้นตัวของเศรษฐกิจในประเทศเป็นหลัก<br><br>
กองทุนเด่น เช่น  
[SCBCHA](https://www.finnomena.com/fund/SCBCHA) ลงทุนแบบ passive ตามดัชนี CSI300 ที่ประกอบด้วยหุ้นของบริษัทที่ดำเนินธุรกิจในจีนเป็นหลัก,  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน
