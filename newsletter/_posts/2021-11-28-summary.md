---
title: สรุปประเด็นการลงทุน, ก่อนสัปดาห์วันที่ 29 พฤศจิกายน - 3 ธันวาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 28 พฤศจิกายน 2564
category: weekly
tag: [summary, Y2021Q4]
canonical_url: /weekly/summary/2021-11-28/
permalink: /weekly/summary/2021-11-28/
date: 2021-11-28
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -1.97%, S&P500 -2.20%, NASDAQ -3.52%, EU STOXX 600 -4.53% (ยุโรป), CSI300 -0.61% (จีน), TOPIX -2.91% (ญี่ปุ่น), SENSEX -4.24% (อินเดีย), VN100 +3.63% (เวียดนาม), SET -2.09%

2. น่าจับตาที่สุดเป็นเรื่องการระบาดของ Covid สายพันธุ์ใหม่ ที่เริ่มมีการตรวจเจอผู้ติดเชื้อในหลายภูมิภาคทั่วโลก โดยสายพันธุ์นี้มีการเปลี่ยนแปลงของโครงสร้างหลายจุด เทียบกับสายพันธุ์ก่อนหน้า ทำให้มีความกังวลเรื่องการกระจายตัวและความรุนแรงของอาการ รวมถึงประสิทธิภาพของวัคซีนที่มีใช้อยู่ในตอนนี้
([อ้างอิง](https://www.cnbc.com/2021/11/25/who-calls-special-meeting-to-discuss-new-covid-variant-from-south-africa-with-large-number-of-mutations.html)) 

3. ความกังวลว่าการระบาดดังกล่าวจะส่งผลให้เศรษฐกิจชะลอตัวรอบใหญ่อีกครั้ง ส่งผลให้ตลาดหุ้นทั่วโลกปรับตัวลดลงรุนแรง เมื่อวันศุกร์ โดย Dow Jones ปรับตัวลดลงในวันเดียวมากที่สุดในรอบปี ที่ -2.53% โดยตลาดอย่าง NASDAQ, STOXX, Hang Seng ก็ปรับลดลงมากกว่า 2% ขณะที่ราคาน้ำมันปรับตัวลดลงกว่า 10% ในวันเดียว
([อ้างอิง1](https://www.cnbc.com/2021/11/26/stock-futures-open-to-close-market-news.html), 
[อ้างอิง2](https://www.cnbc.com/2021/11/26/oil-tumbles-5percent-as-new-covid-variant-sparks-global-demand-concerns.html)) 

4. ความตึงเครียดระหว่าง สหรัฐอเมริกา และ จีน ยังคงดำเนินต่อไป ล่าสุดอเมริกาแบนบริษัทจีนเพิ่ม เนื่องจากสงสัยว่ามีการทำงานสนับสนุนภาครัฐ ฝั่งทางการจีนก็ออกมาเรียกร้องให้สหรัฐฯ เลิกปฏิบัติต่อบริษัทจีนอย่างไม่เป็นธรรม และจะดำเนินนโยบายตอบโต้หากจำเป็น
([อ้างอิง1](https://www.cnbc.com/2021/11/24/us-blacklists-dozens-of-chinese-tech-firms.html), 
[อ้างอิง2](https://www.finnomena.com/the-opportunity/news-update-26-11-2021/)) 

5. ผู้ให้คำแนะนำการลงทุน คาดการณ์ว่าการคุมเข้มของทางการจีน ที่มีกับบริษัทเทคโนโลยีขนาดใหญ่ มีโอกาสลากยาวนานเป็นสิบปี อย่างไรก็ตามบริษัทเหล่านี้จะได้ประโยชน์ในระยะยาว และดูเหมือนนักลงทุนที่มีเป้าหมายระยะยาวยังคงทยอยลงทุนในบริษัทเหล่านี้อย่างต่อเนื่อง
([อ้างอิง](https://www.cnbc.com/2021/11/23/investor-predicts-chinas-regulatory-crackdown-on-tech-could-last-decades.html)) 



### การลงทุนน่าสนใจ

1. นักลงทุนจำนวนมากกังวลที่ตลาดปรับตัวลงอย่างรุนแรงเมื่อวันศุกร์  
ตอนนี้ Finnomena กำลังดูสถานการณ์อย่างใกล้ชิดและจะทำการแจ้งให้ผู้ลงทุนในแผนต่างๆ ทำการปรับพอร์ตหากประเมินว่า Covid สายพันธุ์ใหม่มีโอกาสจะส่งกระทบที่รุนแรง  
นักลงทุน DIY อาจรอดูการประเมินสถานการณ์และคำแนะนำในภาพรวมได้เช่นกัน

2. อย่างไรก็ตาม การปรับตัวลงครั้งนี้ อาจเป็นโอกาสให้สะสมกองทุนที่ลงทุนในบริษัทที่แข็งแกร่ง  
โดยเฉพาะบริษัทเทคโนโลยีที่มีความได้เปรียบทางการแข่งขันสูง และมีผลการดำเนินงานที่ดีอย่างต่อเนื่อง <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  

3. ดัชนีจีน และเวียดนาม ปรับตัวลงค่อนข้างเบา เมื่อเทียบกับยุโรป และอเมริกา  
แสดงชัดเจนว่าตลาดของสองประเทศนี้ไม่ตามใคร น่าสนใจสำหรับผู้ไม่เคยลงทุนในสองกลุ่มนี้  
ซึ่งสามารถใช้ช่วยในการลดความผันผวนของพอร์ตโดยรวม อีกทั้งการบริโภคในประเทศทั้งสองยังมีแนวโน้มเติบโตได้ดีไปอีกหลายปี เหมาะแก่การมีติดพอร์ตเพื่อถือลงทุนระยะยาว <br><br>
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา