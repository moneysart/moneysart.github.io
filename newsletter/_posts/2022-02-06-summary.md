---
title: สรุปประเด็นการลงทุน, ก่อนสัปดาห์วันที่ 7 - 11 กุมภาพันธ์ 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 6 กุมภาพันธ์ 2565
category: weekly
tag: [summary, Y2022Q1]
canonical_url: /weekly/summary/2022-02-06/
permalink: /weekly/summary/2022-02-06/
date: 2022-02-05
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +1.05%, S&P500 +1.55%, NASDAQ +2.38%, EU STOXX 600 -0.73% (ยุโรป), CSI300 +0.00% (จีน), TOPIX +2.86% (ญี่ปุ่น), SENSEX +2.53% (อินเดีย), VN100 +0.00% (เวียดนาม), SET +2.12%

2. ภาพรวมผลประกอบการหุ้นขนาดใหญ่ล่าสุดยังหนุนดัชนีให้ปรับตัวขึ้น นำโดย Amazon เป็นตัวชูโรงของสัปดาห์ ต่อจาก Alphabet เมื่อสัปดาห์ที่แล้ว อย่างไรก็ตาม ตลาดก็พร้อมเทขายหุ้นบริษัทที่ประกาศผลตอบแทนน้อยกว่าคาดการณ์ เช่น Meta (Facebook) ที่ปรับตัวลงกว่า 25% ภายในวันเดียว สะท้อนว่าอัตราดอกเบี้ยที่กำลังปรับตัวขึ้นทำให้หมดช่วงที่หุ้นเติบโตจะปรับตัวขึ้นอย่างต่อเนื่องไม่หยุดหย่อน
([อ้างอิง1](https://www.cnbc.com/2022/02/03/stock-market-futures-open-to-close-news.html), 
[อ้างอิง2](https://www.finnomena.com/the-opportunity/news-update-04-02-2022/)) 

3. อัตราดอกเบี้ยพันธบัตรสหรัฐฯ 10 ปี แตะระดับสูงสุดในรอบสองปี หลังประกาศอัตราการจ้างงานเพิ่มที่สูงกว่าคาดการณ์ผลักดันคาดการณ์ว่าธนาคารกลางสหรัฐฯ (Fed) จะใช้นโยบายการเงินที่เข้มงวดกว่าที่วางแผนไว้ ต้องจับตาดูรายงานตัวเลขเงินเฟ้อในสัปดาห์หน้าว่าจะกดดันให้ Fed ขยับตัวไปในทางไหนต่อไป นอกจากนั้นยังมีบริษัทสำคัญอย่าง Coca-Cola, Walt Disney, Pfizer ที่จะประกาศผลประกอบการในสัปดาห์ที่จะถึงเช่นกัน
([อ้างอิง1](https://www.cnbc.com/2022/02/04/fresh-inflation-data-could-fuel-further-market-volatility-in-the-week-ahead.html), 
[อ้างอิง2](https://www.reuters.com/business/wall-st-week-ahead-inflation-data-next-focus-investors-after-bond-yield-spike-2022-02-04/)) 

4. ราคาน้ำมันในสหรัฐฯ ปรับตัวขึ้นแตะระดับสูงสุดในรอบกว่า 7 ปี กดดันให้รัฐบาลของ Joe Biden ต้องพยายามหามาตรการควบคุม แม้จะยังไม่มีแผนที่ชัดเจนว่าจะทำอย่างไร หากราคาน้ำมันยังพุ่งสูงขึ้นก็จะมีผลต่อเงินเฟ้อและกดดันดัชนีหุ้นต่อไปอีกในช่วงนี้
([อ้างอิง](https://www.cnbc.com/2022/02/04/gas-prices-climb-to-highest-level-in-more-than-7-years-as-oil-surges-above-90.html)) 

5. ฝั่งยุโรปเริ่มส่งสัญญาณว่ามีโอกาสขึ้นดอกเบี้ยในปีนี้เช่นกัน หลังอัตราเงินเฟ้อพุ่งสูงกว่าคาดการณ์ ซึ่งท่าทีที่เปลี่ยนไปของธนาคารกลางยุโรป (ECB) ทำให้ค่าเงินยูโรแข็งค่าขึ้นทันที ต้องรอดูในสัปดาห์หน้าว่าจะมีผลให้ตลาดหุ้นยุโรปปรับตัวไปในทิศทางใด
([อ้างอิง1](https://www.reuters.com/business/finance/goldman-sachs-expects-two-ecb-rate-hikes-2022-02-04/), 
[อ้างอิง2](https://www.cnbc.com/2022/02/03/forex-markets-central-banks-meetings-boe-ecb-tech-social-media-stocks.html)) 



### การลงทุนน่าสนใจ

1. สภาพตลาดที่พร้อมให้รางวัล หรือลงโทษบริษัท ตามผลประกอบการอย่างรวดเร็ว และรุนแรง ยังทำให้ควรเลือกลงทุนอย่างระมัดระวัง หากชอบกลุ่มเติบโต เรายังแนะนำกลุ่มบริษัทชั้นนำที่มีผลิตภัณฑ์โดดเด่น และผลประกอบการดีสม่ำเสมอมายาวนาน <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  

2. จีนและเวียดนามปิดทำการเกือบตลอดสัปดาห์ที่ผ่านมา  
เรายังแนะนำสะสมกลุ่ม Emerging Markets และ Frontier Market อย่างเวียดนาม จากการเติบโตที่จะดีขึ้นในปี 2022 และมูลค่าที่ถูกกว่ากลุ่ม Developed Market  
นอกจากนั้น แรงซื้อหนาแน่นในตลาด Hang Seng ของฮ่องกงที่กลับมาเปิดเมื่อวันศุกร์ ก็เป็นสัญญาณว่า fund flow พร้อมจะกลับมาอย่างรวดเร็ว เมื่อมีปัจจัยกระตุ้น <br><br>
กองทุนเด่น เช่น  
[PRINCIPAL APDI](https://www.finnomena.com/fund/PRINCIPAL%20APDI) ลงทุนได้ครอบคลุมภูมิภาคเอเชียแปซิฟิก มุ่งลงทุนในบริษัทที่มีแนวโน้มในการเติบโตสูงเมื่อเทียบกับ ตลาดโดยรวม,  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน
