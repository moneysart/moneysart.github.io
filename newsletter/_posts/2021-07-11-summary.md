---
title: สรุปประเด็นการลงทุน, ก่อนสัปดาห์วันที่ 12 - 16 กรกฎาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 11 กรกฎาคม 2564
category: weekly
tag: [summary, Y2021Q3]
canonical_url: /weekly/summary/2021-07-11/
permalink: /weekly/summary/2021-07-11/
date: 2021-07-11
---

### ประเด็นน่าสนใจ

1. ตลาดหุ้นฝั่งตะวันตกปรับตัวเพิ่มขึ้น ส่วนภาพรวมฝั่งเอเชียปรับตัวลดลง โดย Dow Jones +0.24%, S&P500 +0.40%, NASDAQ +0.43%, EU STOXX 600 +0.19% (ยุโรป), CSI300 -0.23% (จีน), TOPIX -2.25% (ญี่ปุ่น), SENSEX -0.19% (อินเดีย), VN100 -4.77% (เวียดนาม), SET -1.67%

2. ไวรัส Covid สายพันธุ์ Delta กลายเป็นสายพันธุ์หลักของการระบาดขณะนี้ ในหลายประเทศทั่วโลก และอาจส่งผลต่อมาตราการเปิดเมืองในหลายพื้นที่ โดยเฉพาะประเทศยุโรปที่ก่อนหน้านี้สามารถควบคุมสถานการณ์ได้แล้ว ส่วนในประเทศไทย มีประมาณการณ์ว่า 70% ของผู้ติดเชื้อ Covid ในช่วงนี้ เป็นสายพันธุ์ Delta อย่างไรก็ตาม รายงานจากสหรัฐอเมริกาให้ความเห็นว่า วัคซีนที่ใช้ในอเมริกา (mRNA-based) มีประสิทธิภาพดีในการป้องกันผู้ติดเชื้อ ไม่ให้มีอาการรุนแรง
([อ้างอิง1](https://www.npr.org/sections/coronavirus-live-updates/2021/07/06/1013582342/delta-is-now-the-dominant-coronavirus-variant-in-the-u-s),
[อ้างอิง2](https://www.wsj.com/articles/delta-variants-surge-puts-europes-summer-reopening-at-risk-11625840132),
[อ้างอิง3](https://www.reuters.com/world/europe/covid-delta-variant-represents-around-40-french-cases-government-2021-07-07/), 
[อ้างอิง4](https://www.bangkokpost.com/thailand/general/2142915/70-of-city-covid-cases-are-delta-strain)) 

3. ตัวเลขผู้ติดเชื้อ Covid ในไทยเพิ่มมากขึ้น ล่าสุดยอดผู้ติดเชื้อใหม่รายวัน เมื่อวันศุกร์ ทะลุ 9000 คนแล้ว โดย ศบค. ตัดสินใจประกาศล็อกดาวน์ เริ่มวันที่ 2021/07/12 สำหรับพื้นที่กรุงเทพมหานคร ปริมณฑล (นครปฐม นนทบุรี ปทุมธานี สมุทรปราการ สมุทรสาคร) และ 4 จังหวัดภาคใต้ (นราธิวาส ปัตตานี ยะลา สงขลา) มีเนื้อหาหลักสำหรับบุคคลทั่วไป คือ ห้ามออกนอกเคหะสถานระหว่างเวลา 21.00 ถึง 04.00 และ ปิดห้าง เปิดเฉพาะส่วนซูเปอร์มาเก็ต และร้านสะดวกซื้อถึง 20:00 ทุ่ม
([อ้างอิง](https://www.prachachat.net/general/news-709829))

4. ทางการจีน สั่งให้ผู้ให้บริการ app stores บนมือถือ นำ app ของ Didi ออกจากระบบ ไม่ให้ผู้ใช้ใหม่สามารถ download และสมัครใช้บริการ เนื่องจากมีการเก็บข้อมูลผู้ใช้อย่างไม่เหมาะสม ทั้งนี้คำสั่งจากดังกล่าว เกิดขึ้นเพียงไม่กี่วัน หลัง Didi ทำการ IPO กับตลาดหุ้น NYSE ที่สหรัฐอเมริกาไปเมื่อสิ้นเดือนมิถุนายนที่ผ่านมา โดยเหตุการณ์ดังกล่าวส่งสัญญาณกับนักลงทุน ว่าทางการจีนจะดำเนินมาตรการควบคุมบริษัทเทคโนโลยีจีนยักษ์ใหญ่อย่างเข้มงวดต่อไป มีผลให้ดัชนีหุ้น MSCI China ปรับตัวลงอย่างรุนแรงในอาทิตย์ที่ผ่านมา
([อ้างอิง1](https://www.reuters.com/world/china/china-cyberspace-agency-says-didi-illegally-collects-user-data-2021-07-04/), 
[อ้างอิง2](https://gizmodo.com/china-extends-didis-ban-to-25-apps-operated-by-the-ride-1847264065), 
[อ้างอิง3](https://www.finnomena.com/finnomena-ic/tactical-call-stop-loss-all-china/))

5. แวะมาดูตลาดเวียดนาม ที่มีผลการดำเนินงานร้อนแรงมาตั้งแต่ปีที่แล้ว สถาณการณ์  Covid มีความน่ากังวลมากขึ้น โดยยอดผู้ติดเชื้อรายวันพุ่งสูงขึ้นอย่างรวดเร็วตั้งแต่อาทิตย์ที่ผ่านมา ทำให้รัฐบาลเวียดนาม ประกาศล็อกดาวน์เมืองโฮจิมินห์ เป็นเวลาอย่างน้อย 15 วัน เริ่มตั้งแต่ 2021/07/09 ส่งผลให้ดัชนีตลาดหุ้นเวียดนามปรับตัวลดลงอย่างมีนัยสำคัญ
([อ้างอิง](https://www.channelnewsasia.com/news/asia/vietnam-to-impose-widespread-curbs-in-ho-chi-minh-city-15173652)) 

6. สถานการณ์ราคาน้ำมันยังทรงตัว ภายหลังกลุ่ม OPEC+ ไม่สามารถบรรลุข้อตกลงที่จะเพิ่มกำลังการผลิตได้ ทั้งที่ความต้องการบริโภคยังมีแนวโน้มปรับตัวเพิ่มขึ้น ส่งผลให้ราคาน้ำมันปรับตัวขึ้นตอนต้นสัปดาห์ แต่ก็มีความกังวลว่าการที่ OPEC+ ตกลงกันไม่ได้ จะนำไปสู่ความขัดแย้งรุนแรงของประเทศสมาชิก จนเกิด price war ที่จะทำให้ราคาน้ำมันปรับตัวลงอย่างรวดเร็ว อย่างไรก็ตามนักวิเคราะห์เชื่อว่าสุดท้ายแล้ว OPEC+ จะตกลงกันได้
([อ้างอิง](https://www.npr.org/2021/07/07/1013721716/oil-prices-are-in-turmoil-right-now-here-are-5-things-you-need-to-know)) 

7. ธนาคารกลางสหรัฐอเมริกา (Fed) และธนาคารกลางยุโรป (ECB) ยังคงมีท่าทีดำเนินนโยบายทางการเงินแบบผ่อนคลายต่อไป ล่าสุดรายงานการประชุม Fed เมื่อเดือนที่ผ่านมา มีเนื้อการกล่าวว่า การฟื้นตัวทางเศรษฐกิจนั้นยังไม่ถึงเป้าหมาย ส่วนฝั่ง ECB ก็มีการปรับเป้าเงินเฟ้อระยะกลางเพิ่มเป็น 2% 
([อ้างอิง1](https://www.reuters.com/business/fed-minutes-may-provide-clues-bond-taper-timeline-inflation-outlook-2021-07-07/), 
[อ้างอิง2](https://www.ecb.europa.eu/press/pr/date/2021/html/ecb.pr210708~dc78cc4b0d.en.html)) 


### การลงทุนน่าสนใจ (ไม่ใช่คำแนะนำการลงทุน)

1. หุ้นจีนขนาดใหญ่ โดยเฉพาะกลุ่ม techlogy ปรับตัวลงรุนแรง เนื่องจากแรงกดดันด้าน regulation จากทางการ ระยะสั้นมีโอกาสผันผวนมาก แต่ภาพรวมการเติบโตเศรษฐกิจจีนยังคงเป็นบวก นักลงทุน DIY ที่ลงทุนกองทุนจีนระยะกลางถึงยาว สามารถพิจารณาเป็นจังหวะสะสมกองทุนประเภทดังกล่าว กองทุนเด่นๆ เช่น 
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก, 
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares), 
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน

2. หุ้นฝั่งอเมริกาและยุโรปยังน่าจะปรับตัวขึ้นได้ต่อไป เนื่องจากยังได้รับแรงหนุนจากนโยบายทางการเงินที่ผ่อนคลาย สถานการณ์ Covid ที่ควบคุมได้ และการปรับเพิ่มประมาณการณ์ผลกำไรของหุ้นบริษัทใหญ่ กองทุนเด่นๆ เช่น
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก, 
[ONE-UGG-RA](https://www.finnomena.com/fund/ONE-UGG-RA) ลงทุนในหุ้นบริษัทที่มีแนวโน้มการเติบโตสูงทั่วโลก

3. ในที่สุดเวียดนามก็เริ่มมีจังหวะย่อตัว หลายคนอาจจะเล็งไว้ ไม่ได้ซื้อสักที ช่วงนี้เป็นโอกาสทยอยสะสม รวมถึงอาจจับตาดูเพื่อเพิ่มสัดส่วนลงทุน หากมีการปรับตัวลงอีก ผู้สนใจลงทุนกองทุนหุ้นเวียดนามสามารถอ่านข้อมูลเพิ่มเติมได้จาก [Finnomena รีวิวกองทุนเวียดนาม ครบจบในที่เดียว!](https://www.finnomena.com/planet46/vietnam-funds-review/) 