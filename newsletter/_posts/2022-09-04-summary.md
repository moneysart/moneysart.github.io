---
title: สรุปประเด็นการลงทุน, ก่อนสัปดาห์วันที่ 5 - 9 กันยายน 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 4 กันยายน 2565
category: weekly
tag: [summary, Y2022Q3]
canonical_url: /weekly/summary/2022-09-04/
permalink: /weekly/summary/2022-09-04/
date: 2022-09-04
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -2.99%, S&P500 -3.29%, NASDAQ -4.21%, EU STOXX 600 -2.37% (ยุโรป), CSI300 -2.04% (จีน), TOPIX -2.50% (ญี่ปุ่น), SENSEX -0.05% (อินเดีย), VN100 -0.66% (เวียดนาม), SET -1.38%

2. ดัชนีตลาดหุ้นสหรัฐฯ ปรับตัวลงเป็นสัปดาห์ที่สามติดต่อกัน โดยเฉพาะ NASDAQ ปรับตัวลงหกวันติดต่อกัน ซึ่งปัจจัยภาพรวมยังเป็นมุมมองเชิงลบ ภายหลังความหวังเรื่องการชะลอการขึ้นดอกเบี้ยจากธนาคารสหรัฐฯ (Fed) ลดลงไปเรื่อยๆ 
([อ้างอิง](https://www.cnbc.com/2022/09/01/stock-futures-are-flat-ahead-of-key-august-jobs-report-due-friday.html)) 

3. นักวิชาการด้านเศรษฐศาสตร์และประวัติศาสตร์ชั้นนำ ออกมาให้ความเห็นเพิ่มเติม โดยว่าเศรษฐกิจโลกต่อจากนี้น่าเป็นห่วง ไม่ว่าจะเป็นการแก้ปัญหาไม่ถูกจุดของ Fed, สงครามและความขัดแย้งระหว่างชาติมหาอำนาจ, ตลาดแรงงานที่ขาดประสิทธิภาพ, รวมถึงค่าตอบแทนแท้จริงที่กำลังลดลง บางท่านสะท้อนว่าสถานการณ์คล้ายก่อนเศรษฐกิจถดถอยในช่วงปี 1970s
([อ้างอิง1](https://www.cnbc.com/2022/09/02/joseph-stiglitz-thinks-further-fed-rate-hikes-could-make-inflation-worse.html), 
[อ้างอิง2](https://www.cnbc.com/2022/09/02/1970s-inflation-historian-niall-ferguson-has-a-warning-for-investors.html), 
[อ้างอิง3](https://www.cnbc.com/2022/08/30/steve-hanke-were-going-to-have-one-whopper-of-a-recession-in-2023.html)) 

4. จีนยังยืนยันมาตรการควบคุม Covid อย่างรัดกุม ล่าสุดประกาศล็อกดาวน์เฉิงตู ห้ามประชาชน 21 ล้านคนออกจากบ้าน และทำการตรวจอย่างเข้มงวด นอกจากนั้นเมืองเศรษฐกิจขนาดใหญ่อย่างเสิ่นเจิ้นก็มีการกำหนดมาตรการจำกัดการเดินทางเช่นกัน
([อ้างอิง1](https://www.finnomena.com/the-opportunity/news-update-02-09-2022-2/), 
[อ้างอิง2](https://www.bloomberg.com/news/articles/2022-09-04/china-extends-lockdown-in-areas-of-chengdu-expands-mass-testing), 
[อ้างอิง3](https://www.reuters.com/world/china/shenzhen-districts-locked-down-china-battles-covid-outbreaks-2022-09-03/)) 

5. ตัวเลขการค้าของเวียดนามยังเติบโตได้ดี โดยตัวเลขส่งออกและนำเข้าช่วงแปดเดือนแรกโต 17% และ 14% ตามลำดับ สะท้อนการเข้ามามีบทบาทสำคัญในเส้นทางการค้าโลก แม้ประเทศคู่ค้าหลายแห่งกำลังเผชิญกับปัญหาทางเศรษฐกิจ อย่างไรก็ตามทางการเวียดนามคาดว่าการเติบโตอาจชะลอลงต่อจากนี้ เนื่องจากความต้องการบริโภคของประเทศต่างๆ มีแนวโน้มลดลง
([อ้างอิง](https://e.vnexpress.net/news/business/data-speaks/8-month-trade-surplus-nears-2021-total-4505966.html)) 



### การลงทุนน่าสนใจ

1. สถานการณ์ตลาดทุนในภาพรวมดูเป็นขาลง  
นักลงทุนที่ระยะยาว ที่ทยอยสะสมกองทุนที่ลงทุนในบริษัทที่แข็งแกร่ง อาจพิจารณาเตรียมเพิ่มการลงทุนหากตลาดปรับตัวลงอย่างมีนัยสำคัญ  
เนื่องจากบริษัทที่แข็งแกร่งและได้เปรียบทางการแข่งขันมักจะสามารถกลับมาเติบโตได้ดีเมื่อเศรษฐกิจกลับสู่ภาวะปกติ<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. การลงทุนในกลุ่มเทคโนโลยีและโครงสร้างพื้นฐานเพื่อพลังงานสะอาด ยังน่าสนใจทยอยสะสม  
เนื่องจากธุรกิจกลุ่มนี้ธุรกิจกลุ่มนี้มีโอกาสได้แรงหนุนจากจากกฎหมาย `the Inflation Reduction Act` ของสหรัฐฯ ตั้งแต่ช่วงปี 2023 เป็นต้นไป  
โดยเฉพาะจะมีแรงจูงใจให้ประชาชนใช้จ่ายทั้งเรื่องยานพาหนะ และที่อยู่อาศัย 
([อ้างอิง](https://www.cnbc.com/2022/09/03/inflation-reduction-act-when-to-claim-climate-tax-breaks-rebates.html))<br><br>
กองทุนน่าสนใจ เช่น  
[KFINFRA-A](https://www.finnomena.com/fund/KFINFRA-A) เน้นลงทุนในกิจการโครงสร้างพื้นฐานยุคใหม่ ครอบคลุมทั้งกลุ่มสาธารณูปโภค, การขนส่ง, โทรคมนาคม, และพลังงาน,  
[MRENEW-A](https://www.finnomena.com/fund/MRENEW-A) ลงทุนแบบเชิงรุก ในบริษัททั่วโลกที่ทำธุรกิจเกี่ยวกับพลังงานทางเลือก และเทคโนโลยีที่เกี่ยวข้อง 

3. ตลาดเวียดนามยังน่าสนใจสะสมสำหรับแผนลงทุนระยะยาว  
ล่าสุดแสดงความแข็งแรงของการเติบโตทางเศรษฐกิจกว่าภาพรวมของโลก จากตัวเลขการส่งออกและนำเข้าในปีนี้ที่โตกว่า 10% <br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 