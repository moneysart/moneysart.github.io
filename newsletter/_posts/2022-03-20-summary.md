---
title: สรุปประเด็นการลงทุน, ก่อนสัปดาห์วันที่ 21 - 25 มีนาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 20 มีนาคม 2565
category: weekly
tag: [summary, Y2022Q1]
canonical_url: /weekly/summary/2022-03-20/
permalink: /weekly/summary/2022-03-20/
date: 2022-03-19
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +5.50%, S&P500 +6.18%, NASDAQ +8.18%, EU STOXX 600 +5.43% (ยุโรป), CSI300 -0.94% (จีน), TOPIX +6.10% (ญี่ปุ่น), SENSEX +4.16% (อินเดีย), VN100 +0.20% (เวียดนาม), SET +1.24%

2. การรบระหว่าง ยูเครน-รัสเซีย ยังไม่จบ โดยรัสเซียยังใช้กำลังทหารรุกเข้าไปในเขตแดนยูเครนลึกขึ้นเรื่อยๆ ล่าสุดสหรัฐฯ และจีนเห็นตรงกันว่าไม่ต้องการให้มีสงคราม และพร้อมช่วยเหลือผู้ประสบภัยสงคราม แต่ยังขัดแย้งในประเด็นว่าเหตุการณ์ทั้งหมดเริ่มต้นจากฝั่งรัสเซีย จีนจึงไม่น่าจะร่วมกับประเทศฝั่งตะวันตกเพื่อกดดันทางเศรษฐกิจต่อรัสเซียเพิ่มขึ้น ต้องเฝ้าระวังว่าจะทำให้เกิดความขัดแย้งระหว่างชาติตะวันตกกับจีนหรือไม่
([อ้างอิง1](https://www.cnbc.com/2022/03/18/china-says-xi-biden-call-focused-on-the-need-for-peace-in-ukraine.html), 
[อ้างอิง2](https://www.cnbc.com/2022/03/19/live-updates-russia-ukraine-war-updates-for-march-19-2022.html)) 

3. ธนาคารกลางสหรัฐฯ (FED) มีมติขึ้นดอกเบี้ยนโยบายแล้ว 0.25% และมีแนวโน้มจะขึ้นดอกเบี้ยทั้งหมดอีก 6 ครั้งในปี 2022  โดยมีแรงเทขายหุ้นในระยะเวลาสั้นๆ หลังการประกาศมติ แต่ปรับตัวขึ้นอย่างแข็งแกร่งหลังจากนั้นจนจบสัปดาห์ ภายหลังแถลงการณ์ของ FED ที่มีท่าทีพร้อมจะผ่อนปรนนโยบายตามสถานการณ์ ส่งผลให้เป็นสัปดาห์ที่ตลาดสหรัฐฯ ปรับตัวขึ้นมากที่สุดตั้งแต่ปลายปี 2022
([อ้างอิง1](https://www.cnbc.com/2022/03/16/federal-reserve-meeting.html), 
[อ้างอิง2](https://www.cnbc.com/2022/03/18/investors-come-off-a-strong-week-looking-for-more-gains-now-that-they-have-some-clarity-from-the-fed.html), 
[อ้างอิง3](https://www.cnbc.com/2022/03/17/stock-market-futures-open-to-close-news.html)) 

4. ทางการจีนแถลงความตั้งใจว่าจะสนับสนุนการระดมทุนในต่างประเทศของบริษัทจีนต่อไป และจะทำงานร่วมกับตลาดหลักทรัพย์ของสหรัฐฯ เพื่อไม่ให้บริษัทจีนถูกถอนออกจากกระดานซื้อขาย นอกจากนั้นจีนเพิ่มเป้าหมายการเติบโตทางเศรษฐกิจ ซึ่งน่าจะลดแรงกดดันที่เกิดจากมาตรการควบคุมบริษัทเทคโนโลยีขนาดใหญ่ ปัจจัยเชิงบวกเหล่านี้ส่งผลให้ดัชนีหุ้นจีน โดยเฉพาะหุ้นเทคโนโลยีจีนปรับตัวขึ้นแรงที่สุดในรอบหลายปี
([อ้างอิง](https://www.cnbc.com/2022/03/16/china-says-it-will-support-chinese-ipos-abroad-calls-for-closure-on-tech-crackdown.html)) 

5. ปัจจัยบวกในหลายภูมิภาคที่เกิดขึ้นพร้อมๆ กัน ส่งผลให้นักลงทุนจำนวนมากกลับเข้าลงทุนในกองทุกความเสี่ยงสูงอย่างรวดเร็ว โดยเฉพาะกองทุนเทคโนโลยีจีน และเทคโนโลยีสาย hyper-growth อย่าง Ark Invest 
อย่างไรก็ตาม ยังมีปัจจัยความเสี่ยงหลายเรื่อง เช่น เรื่องเงินเฟ้อ, สงคราม, และการระบาดครั้งใหม่ของ Covid ในจีน นักลงทุนโปรดใช้ความระมัดระวังในการลงทุน
([อ้างอิง1](https://www.finnomena.com/the-opportunity/news-update-18-03-2022-3/), 
[อ้างอิง2](https://www.reuters.com/business/healthcare-pharmaceuticals/china-reports-first-covid-deaths-over-year-2022-03-19/), 
[อ้างอิง3](https://www.cnbc.com/2022/03/18/how-the-russia-ukraine-crisis-could-hit-chinas-trade.html)) 



### การลงทุนน่าสนใจ

1. สำหรับนักลงทุนระยะสั้นที่รับความเสี่ยงได้ Finnomena มีการเปิด Tactical Call ตามมุมมองทางเทคนิคที่ตลาดปรับตัวขึ้นแข็งแกร่ง ภายหลังแถลงการณ์ของ FED  
ทีมงานจึงแนะนำเข้าเก็งกำไรบนดัชนี S&P500 ซึ่งเป็นดัชนีหลักของสหรัฐฯ  
เป็นที่มาของ [FINNOMENA Tactical Call: S&P 500 ทะลุกรอบ Downtrend Channel](https://www.finnomena.com/finnomena-ic/tactical-call-sp500-mar-2022/) -- *โปรดอ่านคำเตือนในบทความ และประเมินความเสี่ยงที่รับได้ของท่านก่อนลงทุนตาม Tactical Call* <br><br>
กองทุนเด่น เช่น  
[SCBS&P500A](https://www.finnomena.com/fund/SCBS&P500A) กองทุน passive ล้อตามดัชนี S&P500,  
[AFMOAT-HA](https://www.finnomena.com/fund/AFMOAT-HA) กองทุน active ที่เน้นลงทุนในหุ้นสหรัฐฯ ที่มีปราการทางธุรกิจแข็งแกร่งสูง และลงทุนกระจายในหลากหลายธุรกิจ 
    <img width="60%" src="https://scontent.finnomena.com/sites/1/2022/03/8c9f4115-275676665_761970748117219_1103265293376458834_n.jpg">  

2. นักลงทุนที่รับความเสี่ยงได้น้อยควรสะสมเงินสดไว้ก่อน เนื่องจากความผันผวนยังมีมาก อาจพิจารณา DCA ในจำนวนน้อย เพื่อรอให้สถานการณ์มีความชัดเจนขึ้น

3. นักลงทุนระยะยาว เรายังแนะนำทยอยสะสมกองทุนที่ลงทุนในบริษัทชั้นนำที่แข็งแกร่งและมีผลิตภัณฑ์โดดเด่น สามารถผ่านความเปลี่ยนแปลงทางการนโยบายการเงิน และความเสี่ยงด้านความขัดแย้งระหว่างประเทศได้  
นอกจากนั้นก็สามารถลงทุนในกองทุนที่เน้นประเทศที่มีโอกาสเติบโตได้สูงไปอีกหลายปี<br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน  
