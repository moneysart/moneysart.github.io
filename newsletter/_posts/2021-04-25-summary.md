---
title: สรุปประเด็นการลงทุน, ก่อนสัปดาห์วันที่ 26 - 30 เมษายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 25 เมษายน 2564
category: weekly
tag: [summary, Y2021Q2]
canonical_url: /weekly/summary/2021-04-25/
permalink: /weekly/summary/2021-04-25/
date: 2021-04-25
---

### ประเด็นน่าสนใจ

1. ตลาดหุ้นมีการเปลี่ยนฝั่ง กลับมาดันตลาดเกิดใหม่ โดยเฉพาะจีน โดย Dow Jones -0.46%, S&P500 -0.13%, NASDAQ -0.25%, EU STOXX 600 -0.78% (ยุโรป), CSI300 +3.41% (จีน), TOPIX -2.34% (ญี่ปุ่น), VN100 (เวียดนาม) +1.09%, SET +0.30%

2. Bank of Canada ประกาศจะเริ่มลดการกระตุ้นเศรษฐกิจ โดยการลดขนาดการซื้อหนี้สาธารณะจากภาครัฐ แต่ยังคงนโยบายดอกเบี้ยต่ำ ทำให้ Canada ประเทศพัฒนาแล้ว ประเทศแรกที่ส่งสัญญาณนี้, ฝั่ง European Central Bank ประกาศยังคงนโยบายดอกเบี้ย และ QE ตามเดิม

3. ประธานาธิบดี Joe Biden ของสหรัฐฯ เตรียมเสนอ ขึ้นภาษีเงินได้กำไรจากการลงทุน (capital gain taxes) สำหรับผู้มีเงินได้ในส่วนนี้ตั้งแต่ 1 ล้านเหรียญ USD ต่อปี เป็น 39.6% จากเดิม 20% ต้องรอติดตามว่านโยบายนี้จะได้รับการอนุมัติหรือไม่ และจะส่งผลอย่างไรต่อตลาดหุ้นสหรัฐฯ

4. Cryptocurrency ยอดนิยมทั้งหมด ติดลบหนักในอาทิตย์ที่ผ่านมา Bitcoin -20%, Ethereum -8%, Dogecoin -30%; นอกจากการข่าวการจะขึ้นภาษี capital gain taxes ของ Joe Biden ก็ยังมีข่าวลือว่า Janet Yellen รัฐมนตรีคลังของสหรัฐฯ ต้องการให้มีการเก็บภาษี capital gain taxes จาก crypto ถึง 80% (ยังเป็นข่าวลือ)

5. ธนาคารกลางอังกฤษ เริ่มศึกษาการออก digital currency ของตัวเอง หลังจากหลายประเทศเริ่มมีการศึกษา และทดลองมาก่อน เช่น ประเทศในสหภาพยุโรป, จีน, รัสเซีย, บาฮามาส, รวมถึงไทย

6. อุตสาหกรรมเพื่อสิ่งแวดล้อม ยังมีแนวโน้มได้รับการสนับสนุนจากภาครัฐทั่วโลก โดยสหรัฐฯ ได้เชิญผู้นำ 40 ประเทศทั่วโลกร่วมประชุมออนไลน์ในวันที่ 22 - 23 เมษายน เพื่อร่วมกันเสนอแนวนโยบายที่จะช่วยผลักดันอุตสาหกรรมเพื่อสิ่งแวดล้อมอย่างจริงจัง

7. CEO คนใหม่ของ Honda ประกาศจะทำการผลิตรถยนต์ไฟฟ้าให้เป็น 100% ของยอดผลิตรถทั้งหมด ภายในปี 2040 เป็นผู้ผลิตรายใหญ่รายล่าสุดที่ประกาศเดินหน้าเต็มตัวกับอุตสาหกรรม Elevtric Vehicles

8. Ant Group กำลังหารือถึงการให้ Jack Ma ขายหุ้นที่มีออกไป เนื่องจากคาดว่าจะช่วยให้หน่วยงานกำกับดูแลของจีนบรรเทาความเข้มงวดจากการตรวจสอบ และกลับเข้าสู่การพิจารณาเพื่อทำ IPO 


### มุมมองนักลงทุนในตลาด (ไม่ใช่คำแนะนำการลงทุน)

1. การฟื้นตัวของเศรษฐกิจในสหรัฐฯ และยุโรปยังเป็นไปได้ด้วยดี โดยตัวเลขผู้ขอรับสวัสดิการว่างงานของสหรัฐฯ  (Jobless Claim) ต่ำสุดตั้งแต่สถานการณ์ COVID-19 ส่งผลให้ราคาหุ้นในอุตสาหกรรมที่ได้รับผลบวกจากการเปิดเมืองปรับตัวขึ้น เช่น Heineken (เครื่องดื่ม), Chipotle (ร้านอาหาร)

2. ผลประกอบการกลุ่มธนาคารในสหรัฐฯ ออกมาดีกว่าที่คาดมาก ทำให้มีการปรับ EPS revision เพิ่มขึ้น ส่งผลให้ PE ของดัชนีหุ้นกลุ่มธนาคารยังอยู่ในโซนถูก เทียบกับ Nasdaq แม้ดัชนีจะ outperform มาแล้วเกือบหกเดือน และมีแนวโน้มจะ outperform ต่อไปในช่วงนี้ โดยเฉพาะหากเงินเฟ้อขยับสูงขึ้นหลังจากนี้ 

3. [Bond Yield 10 ปี](https://www.treasury.gov/resource-center/data-chart-center/interest-rates/Pages/TextView.aspx?data=yield) ของสหรัฐฯ ยังคงปรับตัวลดลง มีแนวโน้มผลักดันหุ้นเติบโตได้ต่อ, ส่วนคาดการเงินเฟ้อยังคงตัว, สองปัจจัยนี้ ส่งผลให้ [Real Yield](https://www.treasury.gov/resource-center/data-chart-center/interest-rates/Pages/TextView.aspx?data=realyield) ขยับลดลง เป็นผลให้ทองคำ ปรับตัวบวกได้เช่นกัน
