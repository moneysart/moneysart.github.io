---
title: สรุปประเด็นการลงทุน, รอบเดือน พฤศจิกายน 2566
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบเดือน พฤศจิกายน 2566
category: newsletter
tag: [summary, Y2023Q4]
canonical_url: /monthly/summary/2023-11-05/
permalink: /monthly/summary/2023-11-05/
date: 2023-11-04
---

### ประเด็นน่าสนใจ

1. การเคลื่อนไหวรอบเดือน Dow Jones +2.84%, S&P500 +2.35%, NASDAQ +1.95%, EU STOXX 600 +0.66% (ยุโรป), CSI300 -2.86% (จีน), Hang Seng +2.75%, TOPIX +2.59% (ญี่ปุ่น), SENSEX -1.93% (อินเดีย), VN100 -3.01% (เวียดนาม), SET -2.26%

2. ตลาดหุ้นผันผวนหนักทั่งโลกเมื่อช่วงต้นถึงกลางเดือนที่ผ่านมา หลังมีความเสี่ยงว่าจะเกิดสงครามในตะวันออกกลาง หลังอิสราเอลถูกโจมตี และเกิดการสู้รบกันระหว่างอิสราเอลและกองกำลังฮามาสในตะวันออกกลาง ซึ่งส่งผลให้ราคาทองคำ น้ำมัน และผลตอบแทนพันธบัตร ปรับตัวขึ้นพร้อมกัน ก่อนที่จะค่อยๆ ปรับตัวลง ภายหลังสถานการณ์สู้รบไม่บานปลาย

3. ปัจจัยบวกออกมาหนุนตลาดหุ้นต่อเนื่องกันช่วง 1-2 สัปดาห์ที่ผ่านมา เริ่มจากผลประกอบการไตรมาสที่ผ่านมาของบริษัทในอเมริกาออกมาดีกว่าที่คาด เสริมด้วยธนาคารกลางสหรัฐๆ ตัดสินใจคงดอกเบี้ย และตัวเลขการจ้างงานที่เริ่มชะลอลง รวมถึงฝั่งเอเชียที่ญี่ปุ่นยังใช้มาตรการการเงินแบบผ่อนคลายต่อไป ส่งผลให้หลายตลาดฟื้นตัว และตลาดที่เกี่ยวข้องโดยตรงกลับมาเป็นบวกได้ในรอบเดือนที่ผ่านมา
([อ้างอิง1](https://www.cnbc.com/2023/10/17/stock-markets-excitement-over-earnings-give-markets-a-relief-rally-.html), 
[อ้างอิง2](https://www.cnbc.com/2023/11/02/stock-markets-the-fed-keeps-rates-markets-celebrate.html), 
[อ้างอิง3](https://www.cnbc.com/2023/11/03/bad-news-for-the-economy-is-good-news-for-the-stock-market-as-long-as-it-doesnt-get-too-bad.html), 
[อ้างอิง4](https://www.cnbc.com/2023/10/31/boj-increases-flexibility-on-yield-curve-control-keeps-rates-unchanged.html)) 

4. ตลาดหุ้นจีนยังซบเซา ภายหลังการใช้จ่ายยังไม่ขยายตัว อย่างไรก็ตาม รัฐบาลจีนเริ่มออกมาเคลื่อนไหวเพื่อกระตุ้นเศรษฐกิจ โดยมีการออกพันธบัตรกระตุ้นเศรษฐกิจ และอนุมัติแผนการเพิ่มงบประมาณขาดทุนต่อ GDP นอกจากนั้นยังมีการพูดถึงการช่วยเหลือภาคอสังหาริมทรัพย์และรัฐบาลท้องถิ่นในการจัดการหนี้
([อ้างอิง1](https://www.cnbc.com/2023/10/13/china-economy-september-cpi-unexpectedly-flat.html), 
[อ้างอิง2](https://www.reuters.com/markets/rates-bonds/china-issue-137-bln-sovereign-debt-support-economy-2023-10-24/), 
[อ้างอิง3](https://www.cnbc.com/2023/11/01/china-sets-the-tone-on-real-estate-local-government-support.html)) 

5. ตลาดหุ้นไทยและเวียดนามปรับตัวลงอย่างต่อเนื่องมาสองเดือนติดต่อกัน แม้มีปัจจัยหนุนจากตลาดหุ้นโลกมาช่วย เนื่องจากเงินทุนไหลออก เป็นโอกาสสำหรับนักลงทุนรายย่อยในการสะสมหุ้นแข็งแกร่งหรือกองทุนดัชนี



### การลงทุนน่าสนใจ

1. หนึ่งในตัวเลือกที่ง่ายที่สุด สำหรับการลงทุนแบบสม่ำเสมอและกระจายความเสี่ยง  
สามารถถือเพื่อลงทุนระยะยาว ในทุกสภาวะ คือการลงทุนกับกองทุน index หุ้นโลก  
ที่ช่วยให้การลงทุนของเรา balance และเติบโตไปกับเศรษฐกิจโลกในระยะยาว แม้อาจเกิดการชะลอในบางประเทศ<br><br>
กองทุนเด่น เช่น  
[SCBWORLD(A)](https://www.finnomena.com/fund/SCBWORLD(A)) ลงทุนในดัชนี iShares MSCI World ETF ที่กระจายการลงทุนในบริษัทขนาดใหญ่ ที่อยู่ในประเทศพัฒนาแล้วทั่วโลก,  
[K-WORLDX](https://www.finnomena.com/fund/K-WORLDX) ลงทุนในดัชนี iShares MSCI ACWI ETF ที่กระจายการลงทุนในบริษัทขนาดใหญ่ทั่วโลก ทั้งในประเทศที่พัฒนาแล้วและกำลังพัฒนา,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 สำหรับนักลงทุนที่ต้องการให้น้ำหนักกับหุ้นกลุ่ม technology เป็นหลัก  

2. สำหรับตลาดหุ้นจีน อาจจะยังไม่น่าลงทุนเพิ่มในตอนนี้  
แต่ผู้สนใจเก็งกำไรควรจับตาดูความเคลื่อนไหวด้านนโยบายการกระตุ้นเศรษฐกิจของรัฐบาลจีนอย่างต่อเนื่อง  
โดยเตรียม shortlist กองทุนที่ได้ประโยชน์จากการฟื้นตัวของเศรษฐกิจในประเทศจีน<br><br>
กองทุนเด่น เช่น  
[SCBCHA](https://www.finnomena.com/fund/SCBCHA) ลงทุนแบบ passive ตามดัชนี CSI300 ที่ประกอบด้วยหุ้นของบริษัทที่ดำเนินธุรกิจในจีนเป็นหลัก,  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน

3. สำหรับผู้ที่สนใจสะสมหุ้นไทยและเวียดนาม หลังดัชนีปรับตัวลงแรงกว่าดัชนีโลก  
สามารถพิจารณาได้ทั้ง ETF, DR, หรือกองทุนรวม<br><br>
ETF, DR, และกองทุน ที่น่าสนใจ เช่น  
[KT-SET50-A](https://www.finnomena.com/fund/KT-SET50-A) กองทุนอิงดัชนี SET50 ค่าธรรมเนียมต่ำ ลงทุนในหุ้นไทยขนาดใหญ่ 50 อันดับแรก,  
**BSET100** ชื่อเต็ม BCAP SET100 ETF ลงทุนในหุ้นไทยขนาดใหญ่ 100 อันดับแรก,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 
