---
title: สรุปประเด็นการลงทุน, ก่อนสัปดาห์วันที่ 14 - 18 กุมภาพันธ์ 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 13 กุมภาพันธ์ 2565
category: weekly
tag: [summary, Y2022Q1]
canonical_url: /weekly/summary/2022-02-13/
permalink: /weekly/summary/2022-02-13/
date: 2022-02-12
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -1.00%, S&P500 -1.82%, NASDAQ -2.18%, EU STOXX 600 +1.61% (ยุโรป), CSI300 +0.82% (จีน), TOPIX +1.66% (ญี่ปุ่น), SENSEX -0.84% (อินเดีย), VN100 +1.35% (เวียดนาม), SET +1.49%

2. ตลาดสหรัฐฯ ปรับตัวลงแรงวันพฤหัสบดีและวันศุกร์ หลังภาพรวมดูดีขึ้นมาสองสัปดาห์  
สาเหตุจากความกังวลตัวเลขเงินเฟ้อที่ยังสูงกว่าคาดการณ์ที่ออกมาเมื่อวันพฤหัสบดี จนเจ้าหน้าที่ระดับบริหารธนาคารกลางสหรัฐฯ (Fed) บางท่านออกมาแสดงท่าทีว่าต้องการขึ้นอัตราดอกเบี้ยสูงกว่าที่ตลาดคาดการณ์  
นอกจากนั้นเมื่อวันศุกร์ ทางการสหรัฐฯ ยังแสดงความกังวลเพิ่มขึ้นว่ารัสเซียอาจจะส่งกำลังทหารเข้าไปบุกรุกยูเครนในเร็วๆ นี้
([อ้างอิง1](https://www.cnbc.com/2022/02/10/stock-market-futures-open-to-close-news.html), 
[อ้างอิง2](https://www.cnbc.com/2022/02/11/fed-rate-debate-ukraine-tensions-could-jolt-markets-in-the-week-ahead.html), 
[อ้างอิง3](https://www.cnbc.com/2022/02/11/white-house-warns-russia-could-invade-ukraine-during-olympics-urges-americans-to-leave.html)) 

3. ความตึงเครียดบริเวณเขตแดนรัสเซีย-ยูเครน ยังส่งผลให้ราคาน้ำมันปรับตัวสูงขึ้น โดยล่าสุดราคาน้ำมันดิบ Brent ปรับตัวไปแตะ $95 แล้วก่อน และมีแนวโน้มว่าจะปรับตัวสูงขึ้นต่อไป จากความไม่แน่นอนของสถานการณ์ที่น่าจะยังคลุมเครือไปอีกระยะ
([อ้างอิง](https://www.cnbc.com/2022/02/11/oil-jumps-amid-escalating-tensions-between-russia-and-ukraine.html)) 

4. นอกจากน้ำมันแล้ว สินทรัพย์ปลอดภัยอย่างทองคำก็ปรับตัวขึ้นจากความกังวลเรื่องสงครามเช่นกัน โดยนักวิเคราะห์ให้ความเห็นว่า ราคาทองคำอาจขึ้นไปทะลุระดับ $1900/ounce เลยทีเดียว หากสงครามเกิดขึ้นจริง
([อ้างอิง](https://www.cnbc.com/2022/02/11/gold-markets-us-inflation-federal-reserve-treasury-yields.html)) 

5. ความผันผวนที่จะเกิดขึ้นในอาทิตย์ที่จะถึง อาจเป็นโอกาสดีสำหรับนักลงทุนระยะยาว เนื่องจากในแง่ความเป็นไปได้แล้ว Fed จะไม่ปรับอัตราดอกเบี้ยเร็วเกินไป และยังมีโอกาสลดความเร็วในการใช้นโยบายการเงินแบบเข้มงวด หากตลาดทุนผันผวนรุนแรงจนเกิดผลกระทบกับระบบเศรษฐกิจ  
นอกจากนั้น ความกังวลว่าความตึงเครียดบริเวณเขตแดนรัสเซีย-ยูเครนจะนำไปสู่ทำให้เกิดการรบกันระหว่างชาติมหาอำนาจนั้น ก็ไม่น่าจะเกิดขึ้น เนื่องจากไม่มีฝ่ายไหนเลยที่จะได้ประโยชน์อย่างชัดเจน หากมีสงครามจากเรื่องนี้
([อ้างอิง1](https://www.cnbc.com/2022/02/11/the-fed-is-likely-to-still-take-a-measured-approach-to-rate-hikes-despite-calls-for-bigger-action.html), 
[อ้างอิง2](https://www.cnbc.com/2022/02/07/germany-forced-to-defend-itself-over-ukraine-crisis.html)) 

6. ทางฝั่งจีนที่นักลงทุนไทยจำนวนมากยังรอคอยให้มีข่าวดี เริ่มมีความหวังมากขึ้นต่อจากนี้  
โดยนักวิเคราะห์มองว่าจีนจะเพิ่มความสำคัญในการรักษาระดับการเติบโตของเศรษฐกิจ ภายหลังเติบโตน้อยกว่าที่คาดการณ์ในระยะหลัง ดังนั้น มีแนวโน้มที่จะผ่อนคลายการคุมเข้มด้านการผูกขาดของบริษัทขนาดใหญ่ลง  
และยังมีสัญญาณบวกอื่นๆ เช่น ให้เวลาอุตสาหกรรมเหล็กมากขึ้นในการปรับปรุงระบบการผลิตให้ลดการปล่อยมลภาวะ และกองทุนรัฐบาลจีนเริ่มเข้ามาซื้อสินทรัพย์ในตลาดหุ้นเพื่อพยุงระบบตลาดทุนในประเทศ
([อ้างอิง1](https://www.cnbc.com/2022/02/11/economists-say-the-worst-of-chinas-regulatory-crackdown-is-over.html), 
[อ้างอิง2](https://www.straitstimes.com/business/economy/china-state-funds-support-gives-hope-for-wounded-stock-market), 
[อ้างอิง3](https://www.finnomena.com/the-opportunity/news-update-09-02-2022/)) 



### การลงทุนน่าสนใจ

1. ความผันผวนที่จะเกิดขึ้นในช่วงสัปดาห์ข้างหน้า จากความกังวลเรื่องเงินเฟ้อ และความตึงเครียดบริเวณเขตแดนรัสเซีย-ยูเครน ยังน่าจะมีต่อไปอีกระยะ  
อย่างไรก็ตามปัจจัยระยะสั้นเหล่านี้ไม่มีผลต่อการถือครองบริษัทที่มีคุณภาพในระยะยาว เรายังแนะนำกองทุนที่ลงทุนในบริษัทชั้นนำที่แข็งแกร่งและมีผลิตภัณฑ์โดดเด่น  
สามารถทยอยสะสมได้ <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  

2. ตลาด Emerging Markets แสดงให้เห็นว่าได้รับผลกระทบจากความผันผวนจากความกังวลเรื่องอัตราดอกเบี้ยและความขัดแย้งของชาติตะวันตกน้อยกว่า  
อาจยังไม่มีข่าวดีที่จะมากระตุ้นตลาดครั้งใหญ่ แต่การที่กองทุนรัฐบาลจีนเริ่มเข้ามาซื้อสินทรัพย์ในตลาดหุ้นก็แสดงให้เห็นว่าตลาดอยู่ในระดับราคาที่ไม่แพง   
น่าสะสมสำหรับระยะยาว <br><br>
กองทุนเด่น เช่น  
[PRINCIPAL APDI](https://www.finnomena.com/fund/PRINCIPAL%20APDI) ลงทุนได้ครอบคลุมภูมิภาคเอเชียแปซิฟิก มุ่งลงทุนในบริษัทที่มีแนวโน้มในการเติบโตสูงเมื่อเทียบกับ ตลาดโดยรวม,  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน

3. สำหรับนักลงทุนที่ชอบกระจายการลงทุน โดยต้องการความสม่ำเสมอในการเติบโต และลดความผันผวนไปพร้อมๆ กัน โดยมีผู้เชี่ยวชาญคอยดูแลปรับพอร์ตให้สม่ำเสมอ  
แนะนำให้ลองพิจารณาพอร์ตการลงทุนยอดนิยมอีกพอร์ตหนึ่งของ Finnomena อย่างพอร์ต [All Weather Strategy ที่มีกูรูอย่าง ดร. Andrew Stotz เป็นผู้ดูแล](https://www.finnomena.com/port/andrew/)  

<div class="video_wrapper">
    <iframe width="100%" height="100%" src="https://www.youtube.com/embed/I9elHaiG1f0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>  
</div>