---
title: สรุปประเด็นการลงทุน, ก่อนสัปดาห์วันที่ 6 - 10 ธันวาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 5 ธันวาคม 2564
category: weekly
tag: [summary, Y2021Q4]
canonical_url: /weekly/summary/2021-12-05/
permalink: /weekly/summary/2021-12-05/
date: 2021-12-05
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -0.94%, S&P500 -1.22%, NASDAQ -2.62%, EU STOXX 600 -0.28% (ยุโรป), CSI300 +0.84% (จีน), TOPIX -1.37% (ญี่ปุ่น), SENSEX +1.03% (อินเดีย), VN100 -3.63% (เวียดนาม), SET -1.39%

2. ดัชนีหลัก ยังคงปรับตัวลงติดต่อกันเป็นสัปดาห์ที่สอง เนื่องจากการระบาดที่ขยายวงกว้างขึ้นของ Covid สายพันธุ์ Omicron และความไม่ชัดเจนของความรุนแรง โดนตอนนี้มีการพบผู้ติดเชื้อในกว่า 20 ประเทศ รวมถึงในอเมริกา โดยความผันผวนอาจจะยังคงมีต่อไปอีกระยะ เนื่องจากนักลงทุนรอมุมมองของธนาคารกลางสหรัฐฯ (Fed) ที่จะออกมาช่วงกลางเดือนธันวาคม อย่างไรก็ตามนักวิเคราะห์ของ Barclays ให้ความเห็นแนะนำให้ลงทุนเพิ่ม เนื่องจากสภาพคล่องที่ยังมีล้นตลาดจะกลับมาผลักดันราคาสินทรัพย์ต่อ หลังความกังวลเริ่มคลี่คลาย
([อ้างอิง1](https://www.cnbc.com/2021/12/02/stock-futures-market-open-close-news.html), 
[อ้างอิง2](https://www.cnbc.com/2021/12/03/stocks-could-face-more-turbulence-in-the-week-ahead.html)) 

3. มีแนวโน้มว่า Fed จะดำเนินแผนปรับมาตรการางการเงินให้เข้มงวดขึ้นตามแผน หรืออาจจะเร็วกว่าแผนก่อนหน้า ซึ่งจะมีผลกดดันให้ตลาดปรับตัวลดลง เนื่องจากนักลงทุนเข้าสู่ mode risk-off สาเหตุจากอัตราเงินเฟ้อที่ยังคงอยู่ในระดับสูง โดยล่าสุด Fed ออกมาให้ความเห็นว่าเรื่องเงินเฟ้อดูจะไม่ใช่เรื่องชั่วคราว โดยนักวิเคราะห์มองว่าธนาคารกลางยุโรป (ECB) จะออกมาให้ความเห็นในเชิงเดียวกัน
([อ้างอิง1](https://www.bloomberg.com/news/articles/2021-11-30/powell-ditches-transitory-inflation-tag-paves-way-for-rate-hike), 
[อ้างอิง2](https://www.cnbc.com/2021/12/02/powell-time-to-retire-transitory-what-it-means-for-the-ecb.html)) 

4. นักลงทุนทยอยเข้าสู่ mode risk-off กันถ้วนหน้า ไม่เว้นแม้แต่ตลาด cryptocurrency ที่ก่อนหน้านี้ คนเริ่มคิดว่าจะกลายมาเป็น Digital Goal ที่เป็น Safe Heaven ของการลงทุน โดยเมื่อวันศุกร์ cryptocurrency สกุลหลัก ปรับตัวลงกันทั้งกระดานประมาณ -15% เป็นอย่างน้อย
([อ้างอิง](https://finance.yahoo.com/news/bitcoin-ethereum-other-cryptos-plunge-061137875.html)) 

5. นักวิเคราะห์จากหลายภาคส่วน เช่น Jim Cramer จาก CNBC และนักกลยุทธ์จาก JPMorgan ออกมาให้ความเห็นว่า Covid Omicron จะค่อยๆ ลดความน่ากังวลลง และนี่เป็นโอกาสดีที่จะเข้าลงทุนในบริษัทที่แข็งแกร่ง
([อ้างอิง1](https://www.cnbc.com/2021/12/01/cramer-buy-these-bargain-basement-stocks-now-before-omicron-fears-pass.html), 
[อ้างอิง2](https://www.finnomena.com/the-opportunity/news-update-02-12-2021-2/)) 



### การลงทุนน่าสนใจ

1. ทีมงาน Finnomena ยังมีมุมมองว่าหุ้น ยังมีความน่าสนใจในการลงทุน โดยวัฏจักรเศรษฐกิจภาพรวมยังขยายตัว แม้ Omicron จะสร้างความกดดัน โดยนักลงทุนที่ต้องการควบคุมความเสี่ยง อาจลดสัดส่วนกองทุนหุ้นลงบ้าง ([อ้างอิง1](https://www.finnomena.com/finnomena-ic/portfolio-review-nov-2021/))   <br><br>
อย่างไรก็ตาม นักวิเคราะห์หลายสำนักมองว่า  Covid Omicron จะค่อยๆ ลดความน่ากังวลลง และการปรับตัวลงครั้งนี้ อาจเป็นโอกาสให้สะสมกองทุนที่ลงทุนในบริษัทที่แข็งแกร่ง ([อ้างอิง2](https://www.finnomena.com/the-opportunity/news-update-02-12-2021-2/))  <br><br>
โดยเราแนะนำผู้สนใจ ว่าสามารถลงทุนเพิ่มในกองทุนบริษัทเทคโนโลยีที่มีความได้เปรียบทางการแข่งขันสูง และมีผลการดำเนินงานที่ดีอย่างต่อเนื่อง <br><br>
กองทุนเด่น เช่น  
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี  

2. โอกาสสะสมกองทุนเวียดนามเพิ่มอีกครั้ง หลังดัชนีปรับตัวลงรุนแรงเมื่อวันศุกร์ จากปัจจัยระยะสั้น  
ภายหลังฝั่งรัฐบาลออกมาให้ข่าวว่า Covid Omicron อาจส่งผลให้ต้องเลื่อนการเปิดประเทศออกไป ([อ้างอิง](https://www.finnomena.com/finnomena-ic/finnomena-market-alert-vni-2/))  
แต่เมื่อมองปัจจัยการเติบโตระยะยาวแล้ว เราแนะนำว่าผู้สนใจว่าสามารถมีติดพอร์ตเพื่อถือลงทุนได้ในระยะยาว  <br><br>
กองทุนเด่น เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามในไทยที่มีผลตอบแทนโดดเด่นที่สุดรอบปีที่ผ่านมา