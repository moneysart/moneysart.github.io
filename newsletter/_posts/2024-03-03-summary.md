---
title: สรุปประเด็นการลงทุน, รอบเดือน มีนาคม 2567
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบเดือน มีนาคม 2567
category: newsletter
tag: [summary, Y2024]
canonical_url: /monthly/summary/2024-03-03/
permalink: /monthly/summary/2024-03-03/
date: 2024-03-03
---

### ประกาศเพิ่มเติม
ขอประกาศว่า เราจะหยุดการเขียน newsletter รายเดือน ตั้งแต่นี้เป็นต้นไป  
ขอขอบคุณ ผู้ที่แวะเวียนเข้ามาอ่าน ตลอดช่วงที่ผ่านมา  

การเขียน newsletter ที่เริ่มจาก รายสัปดาห์ และ เปลี่ยนเป็นรายเดือน ทำให้ผู้เขียนได้ติดตามข่าวสารในโลกการลงทุนอย่างต่อเนื่อง  
และนำไปสู่การตัดสินใจจะลดการติดตามข่าวสารระยะสั้นลง เพื่อเพิ่มเวลากับการพัฒนาเครื่องมือระยะยาว  

โดยหลังจากนี้ เราจะใช้เวลาในการ เพิ่ม / ปรับปรุง / แปล เครื่องมือวางแผนการเงินต่างๆ ที่เราจัดทำขึ้น  
เนื่องจากเราเชื่อว่า เครื่องมือวางแผนการเงินที่ใช้งานได้ง่าย จะช่วยให้ทุกคนสามารถสร้างแผนทางการเงินที่มั่นคงสำหรับตัวเองได้ในระยะยาว  

หากใครยังไม่เคยลองใช้ เครื่องมือวางแผนการเงินของเรา สามารถเข้าไปทดลองได้ที่ [https://moneysart.com/tools/]({{ '/tools/' | prepend: site.base_canonical }}) 



### ประเด็นน่าสนใจ

1. การเคลื่อนไหวรอบเดือน Dow Jones +1.12%, S&P500 +3.60%, NASDAQ +4.13%, EU STOXX 600 +2.82% (ยุโรป), CSI300 +11.26% (จีน), Hang Seng +6.80%, TOPIX +6.68% (ญี่ปุ่น), SENSEX +2.46% (อินเดีย), VN100 +7.20% (เวียดนาม), SET -1.20%

2. หลายดัชนีทั่วโลก ได้แตะระดับสูงสุดในช่วงเดือนที่ผ่านมา ทั้ง อเมริกา ยุโรป ญี่ปุ่น อินเดีย จากสาเหตุเฉพาะตลาดๆ ต่างๆ กัน แต่ที่เป็นแรงผลักสูงสุดน่าจะมาจากกระแสการเติบโตของธุรกิจที่เกี่ยวเนื่องกับระบบปัญญาประดิษฐ์ (AI) นอกจากนั้นการเติบโตของเศรษฐกิจในภาพรวมที่ลดความกังวลเรื่องเศรษฐกิจถดถอย แม้อัตราดอกเบี้ยอาจจะคงตัวในระดับสูงต่อไป
([อ้างอิง1](https://www.cnbc.com/2024/02/29/stock-market-today-live-updates.html), 
[อ้างอิง2](https://www.cnbc.com/2024/02/26/cnbc-daily-open-ai-fervor-takes-over-wall-street.html), 
[อ้างอิง3](https://www.cnbc.com/2024/02/27/cnbc-daily-open-upbeat-sentiment-over-us-growth.html), 
[อ้างอิง4](https://www.cnbc.com/2024/03/01/cnbc-daily-open-wall-street-unfazed-by-hot-inflation-data.html)) 

3. ตลาดหุ้นจีน แม้ไม่ได้ปรับตัวทำจุดสูงสุดเหมือนที่อื่น แต่ส่งสัญญาณฟื้นตัว หลังทางการจีนออกนโยบายกระตุ้นเศรษฐกิจเพิ่มขึ้นเรื่อยๆ ตั้งแต่ต้นปี ยังต้องรอดูกันต่อไป ว่าจะใช้เวลานานเท่าไหร่ กว่านักลงทุนต่างชาติจะกลับมาเชื่อมั่น 
([อ้างอิง1](https://www.cnbc.com/2024/02/20/china-cuts-benchmark-5-year-lending-rate-for-the-first-time-since-june.html), 
[อ้างอิง2](https://www.cnbc.com/2024/02/21/china-policymakers-will-struggle-to-give-markets-what-they-want-macrolens.html), 
[อ้างอิง3](https://www.cnbc.com/2024/03/01/china-calls-on-foreign-businesses-to-share-their-problems-as-investment-slumps.html)) 

4. ตลาดหุ้นเวียดนาม เป็นอีกตลาดที่คนไทยจำนวนมากให้ความสนใจ ภาพรวมก็ปรับตัวขึ้น แต่ยังห่างจากจุดสูงสุด โดยหลายสำนักวิเคราะห์มองว่าเวียดนามจะได้รับความสนใจเพิ่มขึ้นอีกมาก หากสามารถผลักดันระบบตลาดทุนให้เข้าไปอยู่ในกลุ่มตลาดกำลังพัฒนา ซึ่งเวียดนามตั้งเป้าเรื่องนี้ไว้ที่ปี 2025 ซึ่งจะเป็นแรงหนุนครั้งใหญ่ เพิ่มเติมจากปัจจัยเชิงบวกที่มีอยู่แล้ว ทั้งเรื่องการเติบโตทางเศรษฐกิจ, นโยบายการค้ากับต่างประเทศ, และโครงสร้างประชากร
([อ้างอิง1](https://vietnamnews.vn/economy/1595221/viet-nam-eyes-emerging-stock-market-status-by-2025.html), 
[อ้างอิง2](https://www.linkedin.com/pulse/vietnam-mscis-next-emerging-market-curation-i2lie/)) 



### การลงทุนน่าสนใจ เพื่อถือลงทุนระยะยาว

1. แนะนำการลงทุนกับกองทุน index หุ้นโลก สำหรับการลงทุนแบบสม่ำเสมอและกระจายความเสี่ยง  
สามารถถือเพื่อลงทุนระยะยาว ในทุกสภาวะ  
ตั้งเป้าเติบโตไปกับเศรษฐกิจโลกในระยะยาว แม้อาจเกิดการชะลอในบางประเทศ<br><br>
กองทุนเด่น เช่น  
[SCBWORLD(A)](https://www.finnomena.com/fund/SCBWORLD(A)) ลงทุนในดัชนี iShares MSCI World ETF ที่กระจายการลงทุนในบริษัทขนาดใหญ่ ที่อยู่ในประเทศพัฒนาแล้วทั่วโลก,  
[K-WORLDX](https://www.finnomena.com/fund/K-WORLDX) ลงทุนในดัชนี iShares MSCI ACWI ETF ที่กระจายการลงทุนในบริษัทขนาดใหญ่ทั่วโลก ทั้งในประเทศที่พัฒนาแล้วและกำลังพัฒนา,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 สำหรับนักลงทุนที่ต้องการให้น้ำหนักกับหุ้นกลุ่ม technology เป็นหลัก  

2. ตลาดหุ้นเวียดนาม เป็นที่หนึ่งที่มีความน่าสนใจ ทั้งเชิงมูลค่า และโอกาสในอนาคต โดยทยอยลงทุนได้ทั้ง ETF, DR, หรือกองทุนรวม  
มีพื้นฐานความแข็งแกร่งด้านการเติบโตทางเศรษฐกิจ, นโยบายการค้ากับต่างประเทศ, และโครงสร้างประชากร ที่น่าใจเติบโตได้อีกในระยะยาว  
นอกจากนั้น ยังมีโอกาสได้รับความสนใจจากนักลงทุนต่างชาติเพิ่มขึ้น หากสามารถผลักดันระบบตลาดทุนให้เข้าไปอยู่ในกลุ่มตลาดกำลังพัฒนา ตามที่ตั้งเป้าเรื่องนี้ไว้ที่ปี 2025<br><br>
ETF, DR, และกองทุน ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 


<!-- Google AdSense -->
<script async src="https://pagead2.googlesyndication.com/pagead/js/adsbygoogle.js?client=ca-pub-1469161366135496" crossorigin="anonymous"></script>
