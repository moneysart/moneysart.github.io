---
title: สรุปประเด็นการลงทุน, ก่อนสัปดาห์วันที่ 2 - 6 สิงหาคม 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 1 สิงหาคม 2564
category: weekly
tag: [summary, Y2021Q3]
canonical_url: /weekly/summary/2021-08-01/
permalink: /weekly/summary/2021-08-01/
date: 2021-08-01
---

### ประเด็นน่าสนใจ

1. ตลาดหุ้นโดยรวมปรับตัวลดลง โดยแต่ละภูมิภาคมีปัจจัยต่างๆ กัน เช่น การคารการณ์ชะลอการเติบโตของหุ้นในสหรัฐฯ, การควบคุมจากภาครัฐของจีน, และการระบาดของ Covid ในประเทศแถบอาเซียน โดย Dow Jones -0.36%, S&P500 -0.37%, NASDAQ -1.11%, EU STOXX 600 +0.05% (ยุโรป), CSI300 -5.46% (จีน), TOPIX -0.17% (ญี่ปุ่น), SENSEX -0.73% (อินเดีย), VN100 +3.34% (เวียดนาม), SET -1.50%

2. ยอดผู้ติดเชื้อ Covid รายวันในไทยปรับตัวสูงขึ้นเรื่อยๆ ใกล้ระดับ 20000 คน/วัน มีแนวโน้มเข้าสู่ระดับ worst case ตามประมาณการณ์ของศูนย์วิจัยธนาคารกรุงศรีที่คาดการณ์อัตราผู้ติดเขื้อจะปรับตัวสูงขึ้นจนถึงกลางเดือนสิงหาคม ที่ระดับเกือบ 25000 คน/วัน 
([อ้างอิง](https://www.bangkokbiznews.com/news/detail/949794))

3. หุ้นจีนร่วงหนักเมื่อวันจันทร์-พุธ หลังทางการจีนออกมาตรการควบคุมเพิ่มเติมกับบริษัทในตลาดหุ้น ล่าสุดกลุ่มสถาบันกวดวิชา โดยจะห้ามไม่ให้มีการทำกำไรจากการสอนวิชาที่มีสอนในโรงเรียน และห้ามให้มีการระดมทุนในตลาดหลักทรัพย์ ถือเป็นมาตรการที่รุนแรงมากกว่าที่มีก่อนหน้ากับบริษัทขนาดใหญ่กลุ่มอื่นๆ ทำให้นักลงทุนขายหุ้นจีนในทุกภาคส่วน เนื่องจากความกังวลว่ารัฐบาลจีนอาจมีมาตรการที่เข้มงวดแบบนี้ออกมาใช้กับอุตสาหกรรมอื่นด้วย 
([อ้างอิง1](https://insider-voice.com/chinas-education-sector-crackdown-hits-foreign-investors/), 
[อ้างอิง2](https://asia.nikkei.com/Business/Education/China-education-stocks-plunge-as-analysts-slash-forecasts), 
[อ้างอิง3](https://www.finnomena.com/finnomena-ic/finnomena-market-alert-csi300-2/)) 

4. ทางการจีนออกมาชี้แจงทันทีช่วงวันพุธ-พฤหัสบดี ว่าการควบคุมกลุ่มธุรกิจการศึกษานั้น มีไปเพื่อรักษาการเติบโตทางเศรษฐกิจของประเทศในระยะยาว และไม่ได้มีจุดประสงค์จะด้อยค่าระบบตลาดทุนของจีน นอกจากนั้นสื่อของจีนมีการรายงานว่าราคาหุ้นของบริษัทจีนโดยรวมอยู่ในระดับที่น่าลงทุน อย่างไรก็ตามนักวิเคราะห์บางสถาบันแนะนำให้นักลงทุนดูท่าทีอีก 2-3 สัปดาห์ ว่านักลงทุนสถาบันต่างๆ จะมีการปรับประมาณการอย่างไร
([อ้างอิง1](https://www.businesstimes.com.sg/stocks/china-state-media-seeks-to-calm-investor-nerves-after-stock-rout), 
[อ้างอิง2](https://www.channelnewsasia.com/news/business/china-regulator-talks-to-investment-banks-to-calm-market-jitters---sources-15324254), 
[อ้างอิง3](https://www.finnomena.com/finnomena-ic/finnomena-market-alert-china-2/), 
[อ้างอิง4](https://www.finnomena.com/taspong/news-update-29-07-2021-2/)) 

5. หุ้นเทคขนาดใหญ่ ทั้ง Alphabet (Google), Amazon, Apple, Facebook, Microsoft ผลประกอบการแกร่ง กำไรต่อหุ้นเติบโต 40%-100% เทียบกับช่วงเดียวกันของปีที่แล้ว แต่ภาพรวมราคาปรับตัวลดลง เนื่องจากคาดการณ์ว่าการเติบโตจะชะลอตัวหลังเติบโตสูงมาหลาย quarter รวมถึงแรงหนุนจากพฤติกรรมออนไลน์ของผู้บริโภคจะลดลงหลังสถานการณ์ Covid คลี่คลายมากขึ้น


### การลงทุนน่าสนใจ (ไม่ใช่การเชิญชวนให้ลงทุน)

1. กองทุนหุ้น big tech ที่มีรายได้จากอุตสาหกรรมอย่าง cloud, online marketing ยังมี runway ของการเติบโตอีกยาว ความร้อนแรงที่ชะลอลงในช่วงนี้อาจเป็นโอกาสสะสมสำหรับผู้ชื่นชอบกลุ่มนี้ <br>
กองทุนเด่น เช่น <br>
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี, <br>
[KFHTECH-A](https://www.finnomena.com/fund/KFHTECH-A) ลงทุนในหุ้นบริษัทเทคโนโลยีที่มีการเติบโตโดดเด่น, <br>
[TMBGQG](https://www.finnomena.com/fund/TMBGQG) ลงทุนในหุ้นบริษัทขนาดใหญ่ ที่เติบโตมั่นคงทั่วโลก 

2. หุ้นจีนปรับตัวครั้งนี้ เป็นโอกาสทยอยสะสมที่ดีสำหรับนักลงทุนระยะยาว เนื่องจากการเติบโตของการบริโภคในประเทศจีนยังแข็งแกร่ง สำหรับผู้ต้องการเก็งกำไรระยะสั้น อาจพิจารณารอให้ความผันผวนลดลงในอีก 2-3 สัปดาห์ ([บทวิเคราะห์เพิ่มเติมจาก TMBAM Eastspring](https://www.tmbameastspring.com/insights/china-situation)) <br>
กองทุนเด่น เช่น <br>
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก, <br>
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares), <br>
[WE-CHIG](https://www.finnomena.com/fund/WE-CHIG) ลงทุนในหุ้นบริษัทจีนขนาดเล็ก-กลาง ที่มีโอกาสเติบโตสูง ไปพร้อมกับการบริโภคในประเทศจีน
