---
title: สรุปประเด็นการลงทุน, รอบเดือน กันยายน 2566
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบเดือน กันยายน 2566
category: newsletter
tag: [summary, Y2023Q3]
canonical_url: /monthly/summary/2023-09-03/
permalink: /monthly/summary/2023-09-03/
date: 2023-09-03
---

### ประเด็นน่าสนใจ

1. การเคลื่อนไหวรอบเดือน Dow Jones -1.07%, S&P500 +0.31%, NASDAQ +0.52%, EU STOXX 600 +0.05% (ยุโรป), CSI300 -5.33% (จีน), Hang Seng -5.29%, TOPIX +3.59% (ญี่ปุ่น), SENSEX +0.22% (อินเดีย), VN100 +3.21% (เวียดนาม), SET +2.13%

2. ตลาดหุ้นสหรัฐฯ ทรงตัวในเดือนที่ผ่านมา แต่ที่จริงแล้วเคลื่อนไหวไปกลับประมาณ 5% เริ่มจากปรับตัวลงช่วงที่ Fed ประกาศว่ายังอาจจะต้องปรับอัตราดอกเบี้ยให้สูงขึ้นอีก อย่างไรก็ตามข่าวเรื่องผลประกอบการเชิงบวกของบริษัทต่างๆ รวมถึงตัวเลขเงินเฟ้อและการจ้างงานที่ชะลอลง กลับมาทำให้นักลงทุนเชื่อมั่นว่าเศรษฐกิจยังแข็งแกร่ง รวมถึงการเปลี่ยนผ่านเรื่องเงินเฟ้อนั้นอยู่ในทิศทางที่ถูกต้อง 
([อ้างอิง1](https://www.cnbc.com/2023/08/17/stock-markets-inflation-and-rates-might-go-higher-warns-the-fed.html), 
[อ้างอิง2](https://www.cnbc.com/2023/08/18/stock-markets-stocks-are-under-pressure-from-treasury-yields.html), 
[อ้างอิง3](https://www.cnbc.com/2023/08/31/stock-markets-jobs-growth-slowed-down-markets-shot-up.html), 
[อ้างอิง4](https://www.cnbc.com/2023/08/30/stock-markets-markets-last-hurrah-for-a-horrid-august.html)) 

3. ดัชนีหุ้นจีนทั้ง mainland และ Hong Kong ปรับตัวลงในช่วงเดือนที่ผ่านมา ภายหลังปัญหาของบริษัทด้านอสังหาริมทรัพย์เริ่มรุนแรงขึ้น ในระดับที่มีการขอยื่นล้มละลาย และผิดนัดชำระหนี้เพิ่มขึ้นอีก นอกจากนั้นตัวเลขการขยายตัวทางเศรษฐกิจก็ยังมีแนวโน้มลดลง อย่างไรก็ตามภาครัฐเริ่มเพิ่มมาตรการกระตุ้นเศรษฐกิจและตลาดทุน ทำให้ดัชนีตลาดหุ้นยังพยุงตัว และฟื้นขึ้นได้เล็กน้อยช่วงสัปดาห์ที่ผ่านมา แม้นักลงทุนคาดหวังว่ารัฐบาลควรเพิ่มมาตรการกระตุ้นให้มากกว่าที่เป็นอยู่
([อ้างอิง1](https://www.cnbc.com/2023/08/18/china-property-developer-evergrande-files-for-bankruptcy-protection-in-us.html), 
[อ้างอิง2](https://www.cnbc.com/2023/08/21/country-garden-to-be-removed-from-hang-seng-index-on-sept-4.html), 
[อ้างอิง3](https://www.cnbc.com/2023/08/31/china-economy-factory-activity-in-august-shrinks-for-a-fifth-month.html), 
[อ้างอิง4](https://www.cnbc.com/2023/08/21/chinas-financial-regulators-urge-support-for-resolving-local-debt-risks.html), 
[อ้างอิง5](https://www.cnbc.com/2023/08/21/china-loan-prime-rate-august-2023.html)) 

4. ราคาน้ำมันปรับตัวขึ้นแตะระดับสูงสุดของปีนี้ ภายหลังผู้ผลิตน้ำมันรายใหญ่มีแนวโน้มคงระดับการผลิตในระดับต่ำต่อไป นอกจากนั้นระดับน้ำมันสำรองของสหรัฐฯ ก็ลดลงเร็วกว่าที่คาดการณ์ โดยต้องจับตาว่าราคาน้ำมันที่ปรับตัวขึ้นมานี้จะทำให้อัตราเงินเฟ้อกลับไปสูงขึ้นอีกหรือไม่
([อ้างอิง](https://www.cnbc.com/2023/09/01/oil-set-to-snap-two-week-losing-streak-on-tightening-supplies.html)) 

5. ราคาทองคำปรับตัวผกผันตามอัตราผลตอบแทนพันธบัตร ทำให้ช่วงเดือนที่ผ่านมาขยับไปในทิศทางเดียวกับหุ้นโลก โดยช่วงกลางเดือนปรับตัวลดลงเนื่องจากนักลงทุนให้น้ำหนักการขยับขึ้นดอกเบี้ย แต่ปรับตัวขึ้นได้หลังจากความกังวลเรื่องระดับดอกเบี้ยนโยบายลดลง
([อ้างอิง](https://www.cnbc.com/2023/09/01/gold-upbeat-as-investors-focus-on-us-jobs-data-for-fed-rate-clues.html)) 



### การลงทุนน่าสนใจ

1. หุ้นบริษัทเทคโนโลยีขนาดใหญ่ยังทำผลงานเด่นต่อเนื่อง แม้ราคาไม่ถูก  
แนะนำใช้การลงทุนแบบ DCA เพื่อรักษาวินัยการลงทุนขั้นต่ำ โดยที่สำรองเงินลงทุนบางส่วนไว้ เพื่อเพิ่มโอกาสในการลงทุนเพิ่มหากดัชนีมีการปรับฐาน  
หลังราคาหุ้นกลุ่มเทคโนโลยีปรับตัวสูงขึ้นมาอย่างต่อเนื่องตั้งแต่ช่วงต้นปี<br><br>
กองทุนเด่น เช่น  
[MEGA10-A](https://www.finnomena.com/mega10/) กองทุน Exclusive ที่ FINNOMENA ร่วมมือกับ partners ให้นักลงทุนร่วมเป็นเจ้าของบริษัท Top 10 ของโลก ในสัดส่วนที่หาไม่ได้จากกองทุนอื่น,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. กองทุนตราสารหนี้โลกเตรียมรับประโยชน์หากอัตราดอกเบี้ยนโยบายหยุดขึ้น และยิ่งได้ประโยชน์เพิ่มเมื่อดอกเบี้ยปรับเป็นขาลง  
แนะนำผู้ที่สนใจลงทุนที่มีระยะเวลาถือครอง 2-3 ปี พิจารณาทยอยสะสม<br><br>
กองทุนเด่น เช่น  
[UGIS-N](https://www.finnomena.com/fund/UGIS-N) กองแม่บริหารโดยที่มีความเชี่ยวชาญด้านการบริหารตราสารหนี้โดยเฉพาะ บริหารจัดการแบบเชิงรุก และชนะ Benchmark ต่อเนื่อง,  
[SCBGLOB](https://www.finnomena.com/fund/SCBGLOB) กองทุนตราสารหนี้ทั่วโลก ที่ให้ความสำคัญต่อความสมดุลจากการเติบโตของเงินลงทุน และกระแสเงินสดรับที่สม่ำเสมอ  

1. เศรษฐกิจจีนอาการยังไม่ดีขึ้น แถมอาจจะแย่ลง แนะนำให้ชะลอการสะสมเพิ่ม  
แต่ไม่แนะนำให้ขายตัดขาดทุน เนื่องจากเห็นความพยายามของทางการที่จะเข้ามาช่วยเหลือด้านเศรษฐกิจและตลาดทุน  
ขณะนี้รอดูความชัดเจน ก่อนพิจารณาว่าจะสะสมเพิ่มหรือรอลดสัดส่วนการลงทุน<br><br>
กองทุนเด่น เช่น  
[KT-ASHARES-A](https://www.finnomena.com/fund/KT-Ashares-A) ลงทุนในหุ้นบริษัทจีนที่จดทะเบียนในประเทศจีน (A-Shares),  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน,  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก