---
title: สรุปประเด็นการลงทุน, ก่อนสัปดาห์วันที่ 11 - 15 กรกฎาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 10 กรกฎาคม 2565
category: weekly
tag: [summary, Y2022Q3]
canonical_url: /weekly/summary/2022-07-10/
permalink: /weekly/summary/2022-07-10/
date: 2022-07-09
---

### ประเด็นน่าสนใจ

1. การเคลื่อนไหวรอบสัปดาห์ Dow Jones +0.77%, S&P500 +1.94%, NASDAQ +4.56%, EU STOXX 600 +2.45% (ยุโรป), CSI300 -0.85% (จีน), TOPIX +2.30% (ญี่ปุ่น), SENSEX +2.97% (อินเดีย), VN100 -1.66% (เวียดนาม), SET -0.94%

2. ตลาดหุ้นสหรัฐฯ ฟื้นตัวเมื่อสัปดาห์ที่ผ่านมา หลังตัวเลขการจ้างงานออกมาสูงกว่าที่คาด ทำให้ความกังวลเรื่องเศรษฐกิจถดถอยเบาบางลงในระยะสั้น โดย NASDAQ ปรับตัวขึ้นห้าวันติดต่อกัน อย่างไรก็ตาม นักวิเคราะห์ยังไม่วางใจภาพระยะยาว เนื่องจากดอกเบี้ยจะยังปรับเพิ่มขึ้นอย่างต่อเนื่อง และมีโอกาสจะชะลอเศรษฐกิจจนเข้าสู่ภาวะถดถอย โดยเฉพาะหากไม่สามารถควบคุมเงินเฟ้อได้ในเร็ววัน
([อ้างอิง1](https://www.cnbc.com/2022/07/07/stock-market-futures-open-to-close-news.html), 
[อ้างอิง2](https://www.cnbc.com/2022/07/06/hot-job-market-and-great-resignation-persist-despite-recession-threat.html), 
[อ้างอิง3](https://www.cnbc.com/2022/07/08/big-payroll-gains-push-recession-fears-into-the-corner-for-now.html)) 

3. ตลาดหุ้นจีนปรับฐานเล็กน้อย หลังมีความกังวลว่าจะเกิดการระบาดของ Covid อีกครั้ง และจะนำมาสู่การ lockdown อย่างไรก็ตาม นักวิเคราะเชื่อว่าการปรับฐานในระยะสั้นของตลาดหุ้นจีนจะเป็นโอกาสในการลงทุน เนื่องจากตัวเลขทางเศรษฐกิจที่ต่ำน่าจะผ่านช่วงที่แย่ที่สุดแล้ว และภาครัฐมีการเปลี่ยนแปลงในทางที่ดีขึ้นกับประชาชนในการควบคุมการระบาด แม้จะยังคงนโยบาย zero-Covid
([อ้างอิง](https://www.cnbc.com/2022/07/07/buy-the-dip-in-china-markets-despite-covid-concerns-bofa-securities.html)) 

4. เวียดนามได้รับประโยชน์เพิ่มขึ้นเรื่อยๆ จากการย้ายฐานการผลิตของผู้ผลิตรายใหญ่ระดับโลกออกจากจีน ล่าสุด ทั้ง Apple, Samsung, Xiaomi, และ Google ก็ใช้ หรือกำลังจะใช้เวียดนามเป็นฐานการผลิตที่สำคัญแล้ว และบริษัทเหล่านี้มีแผนจะขยายกำลังการผลิตในเวียดนามเพิ่มขึ้นในอนาคต ซึ่งนอกจากนโยบายการค้าที่เปิดกว้างของเวียดนามแล้ว ท่าทีของบริษัทชั้นนำเหล่านี้ก็มีแนวโน้มจะเพิ่มแรงจูงใจให้บริษัทอื่นๆ ทำตามเช่นกัน
([อ้างอิง1](https://e.vnexpress.net/news/economy/vietnam-benefits-from-manufacturing-exodus-from-china-4484696.html), 
[อ้างอิง2](https://e.vnexpress.net/news/companies/google-to-produce-smartphone-in-vietnam-taiwanese-media-4485147.html)) 

5. เงินบาทแตะระดับอ่อนที่สุดในรอบหลายปี โดยก่อนหน้านี้ ต้องย้อนไปถึงปี 2015 ที่เงินบาทอ่อนแตะระดับ 36 บาท/USD ล่าสุด ธนาคารกลางแห่งประเทศไทย (ธปท.) ออกมาชี้แจงว่าว่ามาจากปัจจัยภายนอก โดยเฉพาะสกุลเงิน USD แต่ค่าเงินบาทยังเกาะกลุ่มกับประเทศในภูมิภาค สุดท้าย ธปท. จะไม่แทรกแซง โดยคาดว่าครึ่งปีหลัง ปัจจัยทางเศรษฐกิจของไทยจะช่วยให้เงินบาทแข็งค่าขึ้น
([อ้างอิง](https://www.prachachat.net/finance/news-976554))



### การลงทุนน่าสนใจ

1. ความกังวลเรื่องเศรษฐกิจถดถอยยังคลุมเครือ  
ดังนั้นเพื่อไม่ให้เสียโอกาส แนะนำการทยอยสะสมกองทุนที่ลงทุนในบริษัทที่แข็งแกร่ง และมีฐานะการเงินมั่นคง<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. อาจชะลอการ DCA ในตลาดหุ้นจีน และติดตามการปรับฐานของจากความกังวลเรื่อง Covid ระลอกใหม่  
หากปรับลงมากอาจเป็นโอกาสเข้าซื้อ เนื่องจากแนวโน้มการฟื้นตัวทางเศรษฐกิจยังดี<br><br>
หรือถ้าไม่คิดมาก ก็สามารถ DCA ต่อไปตามแผน เพื่อร่วมรับประโยชน์จากการฟื้นตัว<br><br>
กองทุนเด่น เช่น  
[K-CHINA-A(A)](https://www.finnomena.com/fund/K-CHINA-A(A)) ลงทุนในกลุ่ม All China ที่ครอบคลุมหุ้นจีนขนาดใหญ่ในทุกตลาดทั่วโลก,  
[BCAP-CTECH](https://www.finnomena.com/fund/BCAP-CTECH) ลงทุนแบบเน้นๆ ในหุ้นกลุ่มเทคโนโลยีขนาดใหญ่ของจีน  

3. ตลาดเวียดนามน่าสนใจสะสมระยะยาว มีโอกาสการทางเติบโตที่แข็งแกร่งขึ้นเรื่อยๆ  
เห็นได้จากการที่บริษัทชั้นนำหลายแห่งขยายฐานการผลิตไปยังประเทศเวียดนามมากขึ้น
([อ้างอิง1](https://e.vnexpress.net/news/economy/vietnam-benefits-from-manufacturing-exodus-from-china-4484696.html), 
[อ้างอิง2](https://e.vnexpress.net/news/companies/google-to-produce-smartphone-in-vietnam-taiwanese-media-4485147.html))<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 