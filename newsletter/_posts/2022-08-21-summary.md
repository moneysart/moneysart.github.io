---
title: สรุปประเด็นการลงทุน, ก่อนสัปดาห์วันที่ 22 - 26 สิงหาคม 2565
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 21 สิงหาคม 2565
category: weekly
tag: [summary, Y2022Q3]
canonical_url: /weekly/summary/2022-08-21/
permalink: /weekly/summary/2022-08-21/
date: 2022-08-20
---

### ประเด็นน่าสนใจ

1. การเคลื่อนไหวรอบสัปดาห์ Dow Jones -0.16%, S&P500 -1.21%, NASDAQ -2.62%, EU STOXX 600 -0.80% (ยุโรป), CSI300 -0.96% (จีน), TOPIX +1.08% (ญี่ปุ่น), SENSEX +0.31% (อินเดีย), VN100 +0.79% (เวียดนาม), SET +0.23%

2. ดัชนี S&P500 และ NASDAQ ย่อตัวลงหลังปรับขึ้นติดต่อกันสี่สัปดาห์ ภายหลังรายงานการประชุมธนาคารกลางสหรัฐฯ (Fed) แสดงท่าทีว่ายังไม่ต้องการลดอัตราการขึ้นดอกเบี้ยในช่วงที่จะถึงนี้ แม้นักลงทุนและนักเก็งกำไรจำนวนมากจะยังคาดหวังว่าตลาดจะฟื้นตัวในระยะสั้น 
([อ้างอิง](https://www.cnbc.com/2022/08/18/stock-market-news-live-updates-futures-open-to-close.html)) 

3. สัญญาณเงินเฟ้อในยุโรปน่าเป็นห่วงมากขึ้น ภายหลังรายงานตัวเลขเงินเฟ้อของสหราชอาณาจักรออกมาที่ 10.1% สูงสุดในรอบ 40 ปี ทำให้กำลังซื้อแท้จริงลดลง ส่งผลกระทบต่อการใช้จ่ายและความเชื่อมั่นของประชาชน 
([อ้างอิง](https://www.cnbc.com/2022/08/19/energy-bills-are-squeezing-businesses-and-people-as-uk-costs-soar.html)) 

4. ท่าทีล่าสุดของนักลงทุนเอกอย่าง Warren Buffett มีโอกาสสะท้อนถึงมุมมองราคาพลังงานว่าจะยังคงอยู่ในระดับสูงต่อไป ภายหลัง Berkshire Hathaway ยื่นคำขอและได้รับอนุมัติให้สามารถถือครองหุ้นของบริษัทธุรกิจกลั่นน้ำมัน Occidental Petroleum ได้ถึง 50% โดยนักวิเคราะห์มองว่ามีโอกาสที่ Berkshire Hathaway จะพยายามเข้าซื้อกิจการทั้งหมดในท้ายที่สุด
([อ้างอิง1](https://www.cnbc.com/2022/08/19/warren-buffett-gets-permission-to-buy-up-to-half-of-occidental-petroleum-boosting-the-shares.html), 
[อ้างอิง2](https://finance.yahoo.com/news/why-warren-buffett-loves-oil-224739000.html)) 

5. รัฐบาลจีนยังไม่ยอมแพ้ในการผลักดันการเติบโตทางเศรษฐกิจของปีนี้ ภายหลังช่วงครึ่งปีแรกเติบโตต่ำกว่าเป้าหมาย โดยนายกรัฐมนตรี Li Keqiang มีแถลงการณ์กระตุ้นให้เขตเศรษฐกิจหลักเร่งการเติบโตในครึ่งปีหลัง โดยนักวิเคราะห์คาดการณ์ถึงการเร่งการลงทุนในแผนพัฒนาต่างๆ รวมถึงการสนับสนุนเพิ่มเติมโดยภาครัฐ ภายหลังธนาคารกลางของจีน (PBOC) ได้ปรับลดอัตราดอกเบี้ยลงแล้ว
([อ้างอิง](https://www.cnbc.com/2022/08/17/china-economy-premier-li-calls-on-six-provinces-to-lead-in-driving-growth.html)) 

6. เวียดนามยังได้รับความสนใจว่าจะเป็นฐานการผลิตของบริษัทชั้นนำเพิ่มขึ้นเรื่อยๆ ซึ่งรวมถึงผลิตภัณฑ์ที่ใช้เทคโนโลยีขั้นสูง ภายหลัง Apple แสดงท่าทีต้องการให้เวียดนามเป็นฐารการผลิตสินค้าอย่าง Apple Watches และ MacBooks หนุนภาพการเติบโตของประเทศในระยะยาว แม้ปัจจัยกดดันระยะสั้นจากเงินเฟ้อทั่วโลกที่กระทบกดดันความต้องการบริโภคสินค้าจะทำให้การเติบโตภาคการผลิตชะลอตัวลง
([อ้างอิง1](https://www.cnbc.com/2022/08/17/apple-reportedly-in-talks-to-make-apple-watches-macbooks-in-vietnam-.html), 
[อ้างอิง2](https://asia.nikkei.com/Business/Technology/Vietnam-to-make-Apple-Watch-and-MacBook-for-first-time-ever), 
[อ้างอิง3](https://e.vnexpress.net/news/companies/apple-supplier-eyes-300-mln-plant-in-northern-vietnam-4501449.html), 
[อ้างอิง4](https://e.vnexpress.net/news/business/data-speaks/economy-report-global-perfect-storm-darkens-vietnamese-skies-4500835.html)) 



### การลงทุนน่าสนใจ

1. ภาพระยะสั้นถึงกลางยังมีความเสี่ยงมาก จึงไม่แนะนำให้นักลงทุนเพิ่มเงินลงทุนก้อนใหญ่  
อย่างไรก็ตาม เพื่อไม่ป้องกันการเสียโอกาส เราแนะนำนักลงทุนระยะยาวใช้กลยุทธ์ทยอยสะสม กองทุนที่ลงทุนในบริษัทที่แข็งแกร่ง และมีฐานะการเงินมั่นคง  
โดยเฉพาะบริษัทที่เป็นผู้นำในอุตสาหกรรม ซึ่งสามารถที่จะเติบโตได้ดีในระยะยาว<br><br>
กองทุนเด่น เช่น  
[KFGBRAND-A](https://www.finnomena.com/fund/KFGBRAND-A) ลงทุนในบริษัทที่ยั่งยืน มีแบรนด์แข็งแกร่ง สามารถสร้างรายได้ในทุกสภาวะตลาด,  
[B-INNOTECH](https://www.finnomena.com/fund/B-INNOTECH) ลงทุนในหุ้นบริษัทที่พัฒนาผลิตภัณฑ์ หรือบริการ ด้านความก้าวหน้าและการพัฒนาทางเทคโนโลยี,  
[SCBNDQ(A)](https://www.finnomena.com/fund/SCBNDQ(A)) ลงทุนแบบ passive ตามดัชนี NASDAQ-100 ที่ติดตามบริษัทเติบโตขนาดใหญ่ 100 บริษัท

2. ตลาดเวียดนามยังน่าสนใจ โดยมีบริษัทใหญ่ย้ายฐานการผลิตเข้าเวียดนามเพิ่มขึ้นเรื่อยๆ  
นักลงทุนสามารถใช้โอกาสที่ดัชนีทั่วโลกย่อตัว เพื่อสะสมสำหรับแผนลงทุนระยะยาว<br><br>
กองทุน และ DR ที่น่าสนใจ เช่น  
[PRINCIPAL VNEQ-A](https://www.finnomena.com/fund/PRINCIPAL%20VNEQ-A) กองทุนเวียดนามที่มีผลตอบแทนโดดเด่นมายาวนาน,  
**E1VFVN3001** อ้างอิง E1VFVN30 ETF ซึ่งมีนโยบายการลงทุนอ้างอิงดัชนี VN30 หุ้นชั้นนำ 30 ตัวแรกของเวียดนาม,  
**FUEVFVND01** อ้างอิง DIAMOND ETF ซึ่งลงทุนในบริษัทเวียดนามที่มีสัดส่วนการถือครองของนักลงทุนต่างชาติสูง สะท้อนมุมมองโอกาสเป็น Super Stock 

3. Theme การลงทุนในกลุ่มโครงสร้างพื้นฐานเพื่อพลังงานสะอาด น่าสนใจทยอยสะสม  
หลังกฎหมาย `the Inflation Reduction Act` ของสหรัฐฯ ได้รับการประกาศใช้แล้ว  
โดยมีผลสนับสนุนการพัฒนาด้านพลังงานสะอาด รวมถึงสร้างแรงจูงใจให้ผู้บริโภคลงทุนในการเปลี่ยนแปลงการใช้พลังงานในครัวเรือน ไม่ว่าจะเป็นตัวบ้านเอง หรือยานพาหนะ 
([อ้างอิง](https://en.wikipedia.org/wiki/Inflation_Reduction_Act_of_2022))<br><br>
กองทุนน่าสนใจ เช่น  
[KFINFRA-A](https://www.finnomena.com/fund/KFINFRA-A) เน้นลงทุนในกิจการโครงสร้างพื้นฐานยุคใหม่ ครอบคลุมทั้งกลุ่มสาธารณูปโภค, การขนส่ง, โทรคมนาคม, และพลังงาน ([review](https://www.finnomena.com/yournicefriend/kfinfra-a-review/))