---
title: สรุปประเด็นการลงทุน, ก่อนสัปดาห์วันที่ 5 - 9 เมษายน 2564
layout: weekly
description: สรุป ความเคลื่อนไหว ทางเศรษฐกิจ และ การลงทุน รอบโลก ในรอบสัปดาห์, วันที่ 4 เมษายน 2564
category: weekly
tag: [summary, Y2021Q2]
canonical_url: /weekly/summary/2021-04-04/
permalink: /weekly/summary/2021-04-04/
date: 2021-04-04
---

### ประเด็นน่าสนใจ

1. ตลาดหุ้นทั่วโลกปรับตัวบวกในสัปดาห์ที่ผ่านมา Dow Jones +0.24%, S&P500 +1.14%, NASDAQ 2.60%, EU STOXX 600 +1.24% (ยุโรป), CSI300 +2.45% (จีน), TOPIX -0.63% (ญี่ปุ่น), VN100 (เวียดนาม) +6.02%, SET +1.36% โดยมีแรงหนุนท้ายสัปดาห์จาก Bond Yield 10 ปี ของสหรัฐฯ ที่ลดลง แต่ยังต้องติดตามต่อไป

2. เรือ Ever Given ที่ติดขวางการเดินเรือผ่านคลองสุเอซ หลุดเกยตื้นแล้วเรียบร้อย ซึ่งส่งผลดีให้เรือที่ติดอยู่กว่า 400 กว่าลำกลับไปเคลื่อนลำได้อีกครั้ง ลดความกังวลว่าราคาสินค้าและโภคภัณฑ์จะปรับตัวขึ้น

3. ประธานาธิบดีโจ ไบเดน ของสหรัฐฯ เผย (a) แผนการลงทุนด้านโครงสร้างพื้นฐานมูลค่า 2 ล้านล้าน USD มีผลเชิงบวกในการกระตุ้นหลายอุตสาหกรรม และ (b) จะปรับเพิ่มอัตราภาษีนิติบุคคลเป็น 28% เพื่อมาเป็นเงินทุน ส่วนนี้อาจทำให้ผลประกอบการบริษัทต่างๆ ปรับตัวลดลง โดยทั้งสองแผนนี้ยังต้องผ่านการพิจารณาอนุมัติจากสภา

4. โควิดยังระบาดต่อในยุโรป โดยฝรั่งเศสประกาศล็อกดาวน์ทั่วประเทศครั้งที่ 3 มีผลตั้งแต่วันที่ 3 เม.ย. เป็นต้นไป หลังตัวเลขผู้ติดเชื้อเพิ่มขึ้นอย่างต่อเนื่อง อย่างไรก็ตามตลาดหุ้นยุโรปดูจะไม่ได้กังวลกับเรื่องนี้ อีกทั้งธนาคารกลางยุโรป (ECB) มั่นใจพร้อมอัดฉีดสภาพคล่อง โดยมีความยืดหยุ่นสูง และจะตอบมาตรการได้ทันท่วงทีพร้อมรับสถานการณ์เสมอ สร้างความเชื่อมั่นให้กับตลาดทางการเงินของยุโรป โดยทาง IMF คาดการณ์การเติบโต GDP ของยุโรปที่ 4.2% ในปีนี้

5. IMF เพิ่มประมาณการณ์ GDP โลกโต 5.5% ปีนี้ โดยสาเหตุหลักมาจากมาตรการกระตุ้นเศรษฐกิจในสหรัฐฯ และทั่วโลก รวมทั้งวัคซีนที่จะเร่งฉีดเพิ่มขึ้นในปีนี้

6. Paypal ประกาศสามารถนำ cryptocurrency มาทำธุรกรรมได้ และมีข่าวบริษัท platform ซื้อขาย cryptocurrency เจ้าใหญ่ชื่อ Coinbase จะจดทะเบียนเข้าตลาด Nasdaq โดยเบื้องต้น กลต. สหรัฐฯ ให้ผ่านแล้ว

### มุมมองนักลงทุนในตลาด (ไม่ใช่คำแนะนำการลงทุน)

1. S&P500 ทำ All time high ทะลุ 4,000 จุดแล้ว, ส่วน EU STOXX 600 กลับมาปิดเหนือระดับก่อน Covid ได้เป็นครั้งแรก ดูเหมือนนักลงทุนมีความมั่นใจว่าวิกฤติได้ผ่านไปแล้ว

2. Morning Star รายงานว่า ทีมงาน ARK ยังขาดประสบการณ์ ขาดการบริหารเรื่องความเสี่ยง แต่อย่างไรก็ดี เงินก็ยังไหลเข้ากอง ARK ต่างๆ อยู่ โดยมีเงินไหลเข้า ARKF เยอะสุดในช่วง 3 เดือนที่ผ่านมา ผู้ลงทุนในกองทุนที่ลงใน ARK ควรทำความเข้าใจเรื่องความเสี่ยงจากการลงทุนในกองเหล่านี้

3. ดัชนีหุ้นจีน CSI300 ยืนได้เหนือระดับที่ Finnomena เข้าทำ Tactical Call แม้ว่าธนาคารกลางจีนออกมาเตือน NPL ปรับระดับขี้น และ Debt to GDP เพิ่มขึ้นอย่างมากอาจสร้างแรงกดดันให้ตลาดได้ เรายังคอยติดตามสถานการณ์ต่ออย่างใกล้ชิด

### ข้อมูลเพิ่มเติมและข้อควรระวัง

1. ถึงจะดูเหมือนว่านักลงทุนทั่วโลกมีความมั่นใจว่าวิกฤติ Covid ได้ผ่านไปแล้ว และตลาดหุ้นยังน่าจะไปต่อได้ในปีนี้ เรายังคงแนะนำให้นักลงทุนพิจารณาการจัดพอร์ตแบบ asset allocation ที่เหมาะสม และคอยปรับสัดส่วนพอร์ต เพื่อให้พอร์ตการลงทุนเติบโตอย่างยั่งยืน ตามแผนที่วางไว้ <br> <br> ลองเข้าไปฟังการชี้แจงประเด็นนี้จากคุณแบงค์ หนึ่งในผู้ก่อตั้ง Finnomena ที่พูดไว้ในรายการ Morning Brief วันที่ 02/04/64 โดยใช้แผน All Balance เป็นตัวอย่างครับ <br>

<div class="text-center">
    <iframe width="560" height="315" src="https://www.youtube.com/embed/6p4tn_psTlg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>
</div>
